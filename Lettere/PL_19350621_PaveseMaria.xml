<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 21 giugno 1935</p>
			<p/>
			<p>Cara Maria,</p>
			<p>il brutto dello stare in prigione è che non si ha mai niente da dire nelle lettere a casa. Qui di nuovo non capita niente. Io sono stanco della vita e domando se vale la pena di venire al mondo per finire in questo modo.</p>
			<p>L'altro ieri sono stato a fare il bagno, ma siccome qui fa molto caldo, puzzo già di nuovo come un caprone. L'isolamento in cella fa diventare come bestie, sotto tutti gli aspetti. Sarei contento mi dessero senz'altro una condanna qualunque, per qualunque motivo, e cominciare a vivere con gli altri, anche al chiuso. Ma di questo passo non si va avanti. E il bello è che si deve andare avanti.</p>
			<p>Spero che stiate tutti bene e non abbiate altri grattacapi. Io qui, nei limiti del possibile, sono trattato molto bene, ma sono le cure che si hanno per il tacchino di Natale. Ripeto, non state a perdere tempo e denaro a venire a Roma. Cercate se potete aiutarmi in qualche modo di là e basta.</p>
			<p>Adesso sono un po' più allegro, perché la malinconia va a onde. Spero abbiate ricevuto dove vi chiedevo di mandare qualche soldo. Se potete, mandate. Di indumenti per ora ne ho e faccio lavare.</p>
			<p>Oggi è una giornata di afa che sarebbe ottima per andare a nuotare nel Po. Speriamo sia per un altr'anno.</p>
			<p>Scrivetemi se qualcun altro è stato a chiedere di me, benché sia difficile; sento che son tutti dentro. E tenetemi informato delle poesie.</p>
			<p>Saluti</p>
			<p>Cesare</p>
			<p/>
			<p>P.S. Una persona che potrebbe darvi un consiglio sarebbe l'amico Avv. Vaudagna.</p>
			<p>Ces</p>
		</body>
	</text>
</TEI>
