<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Brancaleone,] 25-28 febbraio [1936]</p>
			<p/>
			<p>Cara Maria,</p>
			<p>ricevo il 17 febbr. Il libro The spider's palace è nello scaffale, rilegato in verde.</p>
			<p>Di anima sto male. Il mio stato lo potrei descrivere così.</p>
			<p>Uno che abbia una grossa crosta, mezzo strappata, tenuta alla carne da filamenti. Lo squarcio fa orribilmente male, ogni movimento (anche il respiro) dà scosse ai filamenti che tengono la crosta alla carne e fa piangere dal dolore.</p>
			<p>La soluzione è senza dubbio strappare deciso la crosta ed è quello che faccio tutti i giorni. Ma la crosta si rifà e torna a dolere e pendere per i filamenti e bisogna di nuovo strapparla. Poi si rifà e via. Il gioco dura da nove mesi. Tutto quello che càpita a me e che immagino càpiti a Torino, mi torce questa piaga. Se penso al passato per consolazione, anche lì non ci trovo che una crosta dolorante. Troncare il male coll'antico sistema, non posso perché uno pensa che, anche dopo morto, la crosta sussiste. Se sto fermo mi fa male, se mi muovo anche. Da due mesi non ho un momento di pace per lavarmi e cambiarmi, e somiglio ormai a Ciccio.*</p>
			<p>Qualcuno dirò che sono un rompiballe, ma siccome io le balle me le sono rotte da un pezzo, trovo giusto romperle anche a voi.</p>
			<p>Statemi bene</p>
			<p>Cesare</p>
			<p/>
			<p>*Nota:</p>
			<p>Abbiamo qui un pezzente - certo Ciccio - un tempo primo cameriere a Reggio - dagli occhi vivissimi e faccia ricciuta da negus. Da sei anni è matto, dorme per terra e le elemosine le spende tutte in fumo e vino. Nelle lunghe conferenze, in cui ho imparato quanto sia rompiballe un uomo cornuto, mi spiega come lui bello, lui giovane (ha 38 anni ora), lui felice, lui ammogliato, sia stato piantato dalla sposa lubrica e allora abbia girato varî giorni, senza più prendere le mance, dall'Orologio al Calopinace (luoghi di Reggio), senza mangiare, senza dormire, facendo Uh! uh! uh! E così è diventato matto (questo naturalmente non lo dice). Il curioso è che, benché scemo, continua a rimpiangere la moglie e le fa lunghi discorsi immaginarî , durante i quali gli ballonzola la barba.</p>
			<p>Dimenticavo: il giorno 21 febbr. ho fatto un'altra domanda di condono. Bisognerebbe spingerla.</p>
			<p>Ces.</p>
		</body>
	</text>
</TEI>
