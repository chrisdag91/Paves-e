<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 8 giugno 1935</p>
			<p/>
			<p>Cara Maria,</p>
			<p>come saprai già, mi hanno portato a Roma, a disposizione dell'autorità di P. S. Io continuo a ignorare di quale accusa si tratti, ma spero che ben presto saprò qualcosa. Ad ogni modo non c'è da spaventarsi perché in coscienza sono sempre tranquillo e tutto si risolverà con un grande disturbo portato alle mie lezioni e alla pubblicazione delle mie poesie. Tu, se qualcuno mi scrive, tienimi informato.</p>
			<p>Di biancheria ne ho molta e ho saputo che qui si può far lavare. Di denari ho più di 400 L. Se sarà il caso, ti scriverò di depositarne (un vaglia) altri. Ma non credo che saranno necessari.</p>
			<p>A Roma fa un bellissimo tempo e in complesso si sta meglio che a Torino. La spesa giornaliera per il vitto non la so, perché vario sempre. La mia cella è un gioiello di comodità e di buon gusto, mensole, attaccapanni, letto mobile, ogni cosa. Dalla finestra entra un bel riflesso azzurro-arancione, caratteristico di Roma, che farebbe ridere un morto. C'è anche la passeggiata archeologica, ma quella l'ho fatta solo arrivando, in automobile. Spero di rifarla presto a piedi. Tutto sommato, qual era il mio volere quest'anno? Venire a Roma per il concorso. Ed ecco che ci sono venuto e non per il concorso (il che è un piacere).</p>
			<p>Io compero quanti più libri posso e se il soggiorno continua studierò qualche lingua, che è l'unico modo di passare il tempo.</p>
			<p>Salutate tutti quelli che cercassero di me e consolatevi: questa facezia non può durare molto.</p>
			<p>Cesare</p>
		</body>
	</text>
</TEI>
