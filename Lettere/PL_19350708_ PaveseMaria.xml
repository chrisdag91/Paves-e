<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 8 luglio [1935]</p>
			<p/>
			<p>Cara Maria,</p>
			<p>ricevo, del 2 luglio, la tua lettera e la cartolina di Guglielmo.</p>
			<p>Io, di nuovo, so che non dipendo più dalla Direzione Generale di Pubb. Sicurezza, ma dalla R.a Questura di Roma. Non vedo chiaro che cosa significhi. Sono contento che qualcuno degli arrestati con me sia in libertà; tutta gente che ne sa tanto come me, e questo mi fa sperare sul mio conto.</p>
			<p>Hai fatto bene a scrivere a Luigi, ma faresti male a decidere di venire a Roma per un colloquio o altro. Anzitutto non bisogna sprecare il denaro in viaggi inutili e poi sai bene che né io tengo a queste cose, né queste cose servono a nulla. Almeno per deciderti aspetta di sapere definitivamente la mia sorte.</p>
			<p>Libri ho chiesto di comperarne parecchi, ma sinora ne è giunto uno solo. Oltre al prestito normale di due voll. per settimana dalla Circolante, c'è per noi una Biblioteca Speciale che ci dà sei libri ogni quindici giorni. Finalmente, compro giornali e riviste. Così passo il tempo alla meglio.</p>
			<p>Medito sulla vastità del mio ingegno. Io, che non ero mai stato in prigione e nemmeno pensavo di venirci, ho scritto a suo tempo una poesia dove si descrivono i sentimenti di un uomo in prigione con la massima fedeltà. Cosa vuol dire l'intuizione! Ed è dimostrabile che la poesia io l'abbia scritta prima di venirci perché risale all'altr'anno e si trova tra le bozze del volume. Vero è che ne avevo scritta anche una sulla gioia che si prova a uscir di prigione, ma questo sentimento non l'ho ancora potuto controllare. Speriamo presto.</p>
			<p>Una cosa ben fatta sarebbe che decideste di andarvene a Serralunga con le bambine. Tanto, anche di là si può scrivere.</p>
			<p>Salutate tutti, uomini e donne, e non pensate troppo al famoso</p>
			<p>Cesare</p>
		</body>
	</text>
</TEI>
