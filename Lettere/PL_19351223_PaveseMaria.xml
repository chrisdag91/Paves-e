<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>Brancaleone, 23 dicembre [1935]</p>
			<p/>
			<p>Cara Maria,</p>
			<p>ieri è venuta una zingara incinta - «comprateme 'na paletta, comprateme 'na paletta» -, poi ha capito il tipo e mi ha detto l'avvenire.</p>
			<p>Ci sta due donne, una lontana - «che se more d'amore per mia» -, una (ignota) vicina, che pensa tutto il giorno - «faciteme 'nu figghiareddu» -. Quanto a me - «puttaneri» - ci vogliono fatti e non parole - «e dateme 'n'altro segno de moneta e ve dico tutto» -. Io che ormai ne sapevo abbastanza, non le ho più aggiunto niente e la zingara mi ha predetto gran corna.</p>
			<p>Così, per una lira, una bella donna incinta mi ha guastata la giornata. Poi vengono tutte le sere tre o quattro pastori, oppure ragazzotti del paese, a fare davanti la porta un concertino di cornamuse, pifferi, ciaramelle e triangoli, in onore della novena. L'ultimo giorno bisognerà pagarli. La gente che mi vede ora, si asciuga col dorso della mano una lacrima, perché pensano che farò Natale fuori casa, cosa che per loro è peggio di un pugno sulla testa. Ci sono le pie donne che mandano chi un tortellino, chi i fichi secchi, chi gli aranci, chi altro.</p>
			<p>Da voi ricevo una cassetta con l'elenco del contenuto. Non manca nulla. Con l'asma però i liquori non posso più berli. Mi consolo coi succhini. Vedo che i salamini sono da parte di Irma, da cui avevo anche ricevuto dei consigli di vita pratica. Ringraziala e dille che, tutto sommato, sono meglio i salamini. Il resto è tutto da parte vostra o debbo ringraziare ancora altri conoscenti?</p>
			<p>Voi non vi ringrazio perché so che tanto mi rinfaccerete eternamente e la spesa e il trasporto.</p>
			<p>Io sono ormai rassegnato e sto anzi meditando di castrarmi. Così non mi mancherà più niente.</p>
			<p>Saluti</p>
			<p>Cesare</p>
		</body>
	</text>
</TEI>
