<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 24 giugno 1935</p>
			<p/>
			<p>Cara Maria,</p>
			<p>rispondo alla lettera del 15 e al biglietto del 16. Ho ricevuto anche la cartolina di Giovanna e Cesarina e di' che le ringrazio.</p>
			<p>Io sono stato interrogato, ma finora non so novità. Pare che certe mie conoscenze abbiano combinato, tra loro, chi sa che pasticcio e naturalmente io ci sono coinvolto. Tutti sanno che io non mi sono mai occupato di cose politiche, ma ora pare che le cose politiche si siano occupate di me. Staremo a vedere.</p>
			<p>Qui, a sapere di uscire il giorno dopo, è un soggiorno poco meno che incantevole. Tranquillità, servizio rapido, ozio, cure d'ogni genere. Insisto però perché tu chieda un consiglio al padre di Pinelli o a Vaudagna per vedere se in qualche modo mi si può dare una mano a venir fuori.</p>
			<p>Per Serralunga io credo che tu possa deciderti come se niente fosse, come gli anni scorsi. Guglielmo resta a Torino e lui riceve la corrispondenza. Denari ne ho già chiesti a te, biancheria ne ho, e in caso ne chiederei; quindi puoi andare. Lasciando stare che là potreste fare una bella novena al Sacro Monte.</p>
			<p>Delle poesie ti ho già scritto, soltanto bada che Carocci sta a Firenze, non a Milano.</p>
			<p>La biancheria la faccio lavare e staremo a vedere come ci resiste. Di soldi ho ancora 358 L.</p>
			<p>Prendo nota del saluto di Tullio, Mario, Chabod e Norberto e non ti so dire come invidio questa gente, che, pur vivendo nel mio stesso ambiente, ha la fortuna di andare ancora a piede libero. Non auguro a loro la stessa cosa, ma certo con qualcuno di loro, mi scambierei volentieri.</p>
			<p>Altro non mi pare di aver da dire, perciò saluto tutti.</p>
			<p>Ciau</p>
			<p>Cesare</p>
		</body>
	</text>
</TEI>
