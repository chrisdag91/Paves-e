<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 26 luglio [1935]</p>
			<p/>
			<p>Cara Maria,</p>
			<p>siccome mi è stata concessa la lettera straordinaria, risponderò alla richiesta del vostro telegr. del 17 c. m. dove mi chiedevate quali fossero gli elementi del mio ricorso.</p>
			<p>In esso, richiamandomi al memoriale del 12 c. m., respingevo le accuse della denuncia e assegnazione, ragionando così: se è per la gerenza della «Cultura», nego che fosse un giornale antinazionale, anche perché io personalmente ho invitato come collaboratori parecchi camerati, che non vi avrebbero certo scritto, se avessero pensato male della rivista. Qualche firma della rivista, di persone compromesse, era di antichi collaboratori della Cultura, a cui io non potevo dare un calcio lì su due piedi, ma la tendenza da me impressa alla rivista era di farsi un complesso di collaboratori giovani e in regola. Poi, la «Cultura» non si occupava di politica. E finalmente, siccome avvenne il sequestro di un numero per un articolo che spiacque, io diedi subito le dimissioni. Che cosa si vuole di più per provare la mia buona fede?</p>
			<p>Se la mia incriminazione dipende invece da certe lettere ricevute da Milano, ripeto che ho ricevuto queste lettere per fare un favore di amicizia a una conoscenza, che non mi risultava più occuparsi di politica e ignorando il contenuto di queste lettere, che del resto dall'istruttoria mi risultava innocentissimo.</p>
			<p>Concludevo il memoriale riaffermando il mio disinteresse per la politica e le mie occupazioni tutte letterarie e così abbondanti che non mi lasciavano nemmeno il tempo di pensare ad altro.</p>
			<p>Tutto qui. (Prego il censore, se qualcosa di questa lettera non fosse consentito, di cancellarlo, ma non cestinare il tutto).</p>
			<p>Oggi ho scritto anche un'altra lettera ordinaria che spero riceverete insieme.</p>
			<p>Saluti</p>
			<p>Cesare</p>
		</body>
	</text>
</TEI>
