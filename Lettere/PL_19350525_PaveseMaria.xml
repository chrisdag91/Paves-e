<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Torino, Carceri Nuove,] 25 maggio 1935</p>
			<p/>
			<p>Cara Maria,</p>
			<p>ho ricevuto anche la tua seconda lettera, dove leggo che vi lamentate delle freddure. E che cosa si può fare altro che freddure?</p>
			<p>Quanto al mangiare, prendo qualcosa in più ogni tanto, ma - non so come - sono diventato avaro e pongo tutta la mia ambizione a uscire di qui con qualcosa d'avanzo di quei soldi depositati. Di vestiti sto bene. Non posso scrivere che al mercoledì e al sabato. Se il soggiorno dovesse prolungarsi, gradirei ricevere una pipa nuova (purché possibile) marca G.B.D., di quelle che costano quaranta lire e sono grosse. Questa è la volta che riesco a farmi regalare una pipa dalla famiglia. Di libri per ora ne ho abbastanza qui; caso mai penseremo a cercarne più tardi (scongiuri). Continua a seccarmi delle scuole, ma insomma vedremo. Anche all'allievo d'inglese, avrete dato una ragione plausibile, spero. Spero anche che si siano fatti vivi i miei amici, a tenervi compagnia. E se le donne mi cercano ancora al telefono, vorrei sapere.</p>
			<p>Io qui mi sostengo discretamente. C'è il vantaggio in cella, che non bisogna mai gridare a nessuno &quot;Chiudi l'uscio!&quot; È come facevo in casa. E voi sapete quanto questo doni alla mia tranquillità.</p>
			<p>Ho tralasciato un momento di scrivere per mangiare una gran gavetta di pasta e fagioli, una delizia, che mi farò cantare da tutte le parti.</p>
			<p>Non ho capito da quel che dici tu, se sono arrivate da Firenze bozze da correggere o un pacco di una diecina o più di bozze che io avevo chiesto all'editore per rilegarle a mano e regalarle agli intimi. In questo secondo caso, mettile in disparte e conservale gelosamente senza farle leggere ai curiosi, perché ci tengo ad esser fuori quando saranno note. Nel primo caso, metti da parte e rispondi che non posso correggere e che l'editore soprassieda.</p>
			<p>Il direttore mi ha detto che sei stata a trovarlo e mi ha chiesto come stavo. È cortesissimo e certamente, appena pubblicate le poesie, gliene manderò una copia in omaggio.</p>
			<p>Salutami quel porco di milionario, se si fa vivo, e voi giocate allotto 15-5-35, la data del mio arresto, nella ruota di Torino, perché non bisogna lasciar sfuggire le occasioni.</p>
			<p>Saluti</p>
			<p>Cesare</p>
			<p/>
			<p>P.S. Vedo ora sul mio conto che avete depositato altre cento lire. Spero di non averne bisogno. Sono auguri da fare?</p>
			<p>Cesare</p>
		</body>
	</text>
</TEI>
