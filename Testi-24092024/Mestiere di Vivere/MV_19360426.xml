<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>26 apr.</p>
			<p>C’è poi anche il tipo che, più cade a terra e dovrebbe pensare soltanto a rialzarsi, più lui pensa a volare e se n’esalta. È anzitutto il gusto dei contrasti e l’abitudine di contemplarsi. Nessuno che non abbia il vizio di guardare a sé come a un altro – un importantissimo altro – può durante il dolore o la preoccupazione esaltarsi invece nel piacere e nella libertà.</p>
			<p>Un uomo che ha vissuto dodici anni con un ideale – tanto più se inconfessato –, quando viene il risveglio, si trova inevitabilmente compromesso col suo carattere e non sfugge più all’abitudine di quell’ideale. Ora, tra le molte cose mostruose, bruttissima è l’abitudine di un ideale. E da tutto ci si corregge, non da questo. Potrà provare a mutare la direzione all’ideale, non altro.</p>
			<p>Fortuna che di tutte le abitudini spirituali – passioni, deformazioni, compiacenza, serenità, ecc. – l’unica che sopravvive ai giorni è la calma. Tornerà.</p>
			<p/>
			<p>Bisogna andare adagio a comunicare le scoperte psicologiche di perversità potente a chi ignorava di essere tale; perché la prima vittima ne sarà lo scopritore veritiero. La vecchia storia del toro di Perillo.</p>
			<p>Chi rivela a una donna l’essere potenziale di lei, ne sarà il primo cornuto. È matematico. Appunto, matematico.</p>
			<p/>
			<p>che centomila persone chiavino, e che al mondo non si sia mai fatto altro, diminuisce forse la gioia di chi – di me – sta chiavando? E che centomila abbiano avuto delusioni, diminuisce forse il dolore di chi viene deluso? Questa è shakespeariana.</p>
			<p/>
			<p>Quale mezzo migliore per una donna che vuol fottere un uomo, se non portarlo in un ambiente non suo, vestirlo in un modo ridicolo, esporlo a cose di cui è inesperto, e – quanto a lei – avere nel frattempo altro da fare, magari quelle cose stesse che l’uomo non sa fare? Non solo lo si fotte davanti al mondo, ma – importante per una donna, che è l’animale più ragionevole che esista – ci si convince che va fottuto, si conserva la buona coscienza. Perché con l’abilità e l’esperienza si giunge a questa cosa incredibile: predisporre le cose e i fatti – le catene di causalità – in modo che, quanto si desidera, avvenga senza offendere i propri principî di comportamento etico.</p>
			<p>La sola circostanza in cui una donna è inferiore a se stessa, dev’essere proprio soltanto quando ha le mestruazioni. Chi conosce bene il calendarietto mensile di costei, sa sempre da che parte prenderla. Che è anche un doppio senso sporco – tanto meglio.</p>
		</body>
	</text>
</TEI>
