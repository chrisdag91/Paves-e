<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 1° luglio 1935</p>
			<p/>
			<p>Cara Maria,</p>
			<p>comincio ad apprezzare gli affetti famigliari. Ieri ero sul punto di tirarmi un colpo (ma non abbiamo armi) quando È arrivata la lettera del 23 che mi ha un po' rimesso. é arrivata anche la cartolina del giorno dopo, di cui ringrazio le mittenti. Ti stupisci che ho scritto al 14 e al 17. Ho scritto anche all'11; non avete ricevuto? Ti ho già detto che sono stato interrogato 15 giorni fa e d'allora non ne so più niente.</p>
			<p>La cartolina della Biblioteca Civica allude a un libro di matematica di Peano, che si trova in casa di Nicchio. Di' che lo restituisca. Né giornali, né corrispondenza, non credo si possano inviare. Per la villeggiatura fa come io non ci fossi (il che è poi la verità). Mi stupisce che la maestra di Cesarina non sia ancora in campagna fuori Torino, perché ha già finito certo le scuole, e tutti vanno in campagna.</p>
			<p>Avrai ricevuto le mie lettere dove ti consigliavo di rivolgerti per aiuti a persone del mestiere come l'avv. Pinelli e l'avv. Vaudagna figlio. Io ormai qui non posso che attendere. Tocca a voi andare attorno per sentire un po'.</p>
			<p>Io qui comincio al mattino a grondar sudore e ho già tutta la faccia screpolata dal gran detergermi. Ogni tanto uno si chiede come farà a passar l'Agosto, se ci arriva, e si strappa i capelli dalla disperazione. Ho in testa tutta una regione di calvizie, dovuta a quest'esercizio. E tutto questo perché a qualche conoscenza è piaciuto far l'idiota e rovinare i galantuomini. Se esco, ne rompo delle ossa.</p>
			<p>Di denaro ho ancora 300,50. Calcolando a parte le spese straordinarie (libri, giornali, medicinali) mi vanno un 150 L. al mese. Buono no, come pensione (e c'è anche il fumare)?</p>
			<p>La campagna la godo quando mi aprono lo sportellino all'uscio per darmi o dirmi qualcosa. Da una vetrata, vedo una collina tutta verde. Credo sia il Gianicolo. Ma del resto fa lo stesso.</p>
			<p>I più bei momenti della mia vita sono, quando non abbia l'asma, quelli del sonno. Faccio molti sogni, tutti tendenti a convincermi che sono a Torino a spasso, o in barca, o in casa di qualche amico, o con la bella, ma già qualche momento prima di svegliarmi si direbbe che sento il peso delle pareti e inferriate, e apro gli occhi che son bell'e convinto di trovarmi in prigione, come il giorno prima.</p>
			<p>Una cosa strana è che qui non ci sono mosche. Le cimici non le ho ancora viste, se non cacciate dalla fiamma. Sono isolato come si deve, quindi. Soltanto, che si diventa matti.</p>
			<p>Ho interrotto per andare a prendere l'ora di fresco in cortile, nella fossa dei leoni. Siccome ritorno che son tutto sudato, smetto per rinfrescarmi un poco qui in cella.</p>
			<p>Ciau e saluta tutti</p>
			<p>Cesare</p>
		</body>
	</text>
</TEI>
