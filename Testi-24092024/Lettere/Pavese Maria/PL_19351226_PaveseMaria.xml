<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Brancaleone,] 26 dicembre [1935]</p>
			<p/>
			<p>Cara Maria,</p>
			<p>ho davanti lettera del 10 e due cartoline successive. Fa un anno giusto che ero allegro quasi come oggi. Che a voi e ai miei conoscenti secchi sentirmi ruggire e meditare malignità, non mi stupisce. Conosco abbastanza il genere umano per sapere che quando un povero diavolo, non avendo altro da fare, si lamenta e si sfoga (dopo tutto, con abbastanza spirito e inventiva), subito i parenti e le care amicizie pigliano al volo l'occasione e gli dicono in coro - &quot;Ecco che sei seccante, un debole, una carogna, una pezza da piedi, ecco che non sai sopportare le conseguenze di quello che hai fatto&quot;. Mentre dovrebbero dire - &quot;Ecco che finalmente abbiamo trovato la scusa per liberarci da quel disagio che naturalmente ci dà il sapere che quel tale sta in sofferenza. Ecco che possiamo considerarlo ora nella parte del torto e così diventare suoi giudici, invece di restare nella sgradevole posizione di suoi compassionanti e magari consorti&quot;. (Leggere al proposito il libro di Giobbe nel Vecchio Testamento).</p>
			<p>Né io mi lagno che sia così. Non certo a me, mediocre, poteva accadere il miracolo di incontrare nella vita gente superiore alla media. Rilevo soltanto il fatto.</p>
			<p>Che poi io nelle lettere vi parli di una cosa e voi invece ne aspettiate un'altra, mi duole ma è un fatto che non può cambiare. Vi dico le cose che mi importa di dirvi, e di tutto il resto me ne infischio. C'è forse qualcuno in tutto il sistema solare che faccia diversamente? Voi, per esempio, mi mandate notizie; come quella del matrimonio di Franco; che mi fanno venire la schiuma alla bocca. Vi siete forse fermati un momento a pensare che una notizia simile, in questo momento e con quei particolari, arrischia di portarmi via mezzo fegato? No. Né io mi fermo a considerare se le cose che vi scrivo o non vi scrivo, vi gradiscono o meno.</p>
			<p/>
			<p>????</p>
			<p/>
			<p>Certo però, che siete in gamba. Avete trovato l'unico mezzo capace di fermarmi. E con questo sia chiuso l'incidente. Ormai non scriverò più lettere esasperanti. Vedo la vanità di questa, come di molte altre cose. Non scriverò nemmeno a Serralunga. Anzi, vi accludo una cartolina indirizzata ai nonni, che voi imposterete da Torino, per mantener loro la beatifica illusione.</p>
			<p>Vi ho già scritto per la cassetta vostra. Ne ricevo anche una con panettone e altro da Frassinelli e vi prego di ringraziarlo. Gli scriverò anch'io. Ringraziate Irma e Battista e Giovanna degli augurî (non ricordo i loro indirizzi). Voi vi bacio e vi abbraccio affettuosissimamente (la grappa è buona).</p>
			<p>Alla signorina Agata baciate le unghiette. E vogliatemi tutti bene, come io ve ne voglio.</p>
			<p>Cesare</p>
			<p/>
			<p>Certo che il clima e il vitto mi dà al sangue. Non bisogna dimenticare che in questo paese, al tempo dei Borboni, si ammazzava per un'occhiata. È colpa dei peperoni e della latitudine</p>
			<p>Il joduro lo prendo perché l'asma è un effetto del cattivo ricambio. Me l'hanno consigliato dei dottoroni. Va da sè, però, che non serve a niente.</p>
		</body>
	</text>
</TEI>
