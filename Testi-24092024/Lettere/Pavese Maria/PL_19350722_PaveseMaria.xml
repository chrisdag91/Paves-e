<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Alla sorella Maria, Torino.</p>
			<p>[Roma, Carceri di Regina Coeli,] 22 luglio [1935]</p>
			<p/>
			<p>Cara Maria,</p>
			<p>probabilmente questa è l'ultima lettera che scrivo da Roma, ma non so ancora dove andrò a passare i tre anni di confino.</p>
			<p>Io, che abbia da scrivere e da leggere, sto bene dappertutto; ma mi secca dei tre anni, perché avevo una cosa da fare a Torino, che a rimandarla va in tanto veleno. Preferirei mi avessero dato 100 bastonate sulla pianta dei piedi, o tagliato la mano sinistra e il piede destro, piuttosto che farmi stare tre anni lontano da Torino. Non mi dispiace esser lontano dalla famiglia, ma lasciamo stare.</p>
			<p>Se voi ci tenete a rivedermi, una via di salvezza c'è ancora. Ho fatto ricorso d'appello in data 20 luglio e, forse presto, forse tra qualche mese, il ricorso sarà discusso dalla Commissione Centrale per il Confino (Ministero Interni). Interessatevi di questa pratica, anche per mezzo di Luigi, ché io non posso certo farci più nulla. (Incombenze a parte) non sono trattenuto per la gerenza della «Cultura». In questo caso non avreste incontrato a spasso per Torino Einaudi.</p>
			<p>Di' ai miei amici autorevoli che s'impicchino: se è quello tutto il credito di cui godono, vadano al diavolo, loro e i loro saluti.</p>
			<p>Ciau</p>
			<p>Cesare</p>
		</body>
	</text>
</TEI>
