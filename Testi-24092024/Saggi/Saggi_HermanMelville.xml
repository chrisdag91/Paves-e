<?xml version="1.0" encoding="UTF-8"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-stylesheet type="text/css" href="null"?><TEI xmlns="http://www.tei-c.org/ns/1.0" xmlns:rdf="http://www.w3.org/1999/02/22-rdf-syntax-ns#">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	<xenoData><rdf:RDF xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:as="http://www.w3.org/ns/activitystreams#" xmlns:cwrc="http://sparql.cwrc.ca/ontologies/cwrc#" xmlns:dc="http://purl.org/dc/elements/1.1/" xmlns:dcterms="http://purl.org/dc/terms/" xmlns:foaf="http://xmlns.com/foaf/0.1/" xmlns:geo="http://www.geonames.org/ontology#" xmlns:oa="http://www.w3.org/ns/oa#" xmlns:schema="http://schema.org/" xmlns:xsd="http://www.w3.org/2001/XMLSchema#" xmlns:fabio="https://purl.org/spar/fabio#" xmlns:bf="http://www.openlinksw.com/schemas/bif#" xmlns:cito="https://sparontologies.github.io/cito/current/cito.html#" xmlns:org="http://www.w3.org/ns/org#">
        <rdf:Description rdf:datatype="http://www.w3.org/TR/json-ld/">
          <![CDATA[{
	"@context": {
		"dcterms:created": {
			"@type": "xsd:dateTime",
			"@id": "dcterms:created"
		},
		"dcterms:issued": {
			"@type": "xsd:dateTime",
			"@id": "dcterms:issued"
		},
		"oa:motivatedBy": {
			"@type": "oa:Motivation"
		},
		"@language": "en",
		"rdf": "http://www.w3.org/1999/02/22-rdf-syntax-ns#",
		"rdfs": "http://www.w3.org/2000/01/rdf-schema#",
		"as": "http://www.w3.org/ns/activitystreams#",
		"cwrc": "http://sparql.cwrc.ca/ontologies/cwrc#",
		"dc": "http://purl.org/dc/elements/1.1/",
		"dcterms": "http://purl.org/dc/terms/",
		"foaf": "http://xmlns.com/foaf/0.1/",
		"geo": "http://www.geonames.org/ontology#",
		"oa": "http://www.w3.org/ns/oa#",
		"schema": "http://schema.org/",
		"xsd": "http://www.w3.org/2001/XMLSchema#",
		"fabio": "https://purl.org/spar/fabio#",
		"bf": "http://www.openlinksw.com/schemas/bif#",
		"cito": "https://sparontologies.github.io/cito/current/cito.html#",
		"org": "http://www.w3.org/ns/org#"
	},
	"id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?person_annotation_20241016182111808",
	"type": "oa:Annotation",
	"dcterms:created": "2024-10-16T16:21:11.808Z",
	"dcterms:modified": "2024-10-16T16:21:11.808Z",
	"dcterms:creator": {
		"@id": "https://github.com/eleonoragatto",
		"@type": [
			"cwrc:NaturalPerson",
			"schema:Person"
		],
		"cwrc:hasName": "Eleonora Gatto"
	},
	"oa:motivatedBy": "oa:identifying",
	"oa:hasTarget": {
		"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?person_annotation_20241016182111808#Target",
		"@type": "oa:SpecificResource",
		"oa:hasSource": {
			"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml",
			"@type": "dctypes:Text",
			"dc:format": "text/xml"
		},
		"oa:renderedVia": {
			"@id": "https://leaf-writer.leaf-vre.org",
			"@type": "as:Application",
			"rdfs:label": "LEAF-Writer",
			"schema:softwareVersion": "3.6.0"
		},
		"oa:hasSelector": {
			"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?person_annotation_20241016182111808#Selector",
			"@type": "oa:XPathSelector",
			"rdf:value": "TEI/text/body/p[88]/persName"
		}
	},
	"oa:hasBody": {
		"@type": "cwrc:NaturalPerson",
		"@id": "http://dbpedia.org/resource/Herman_Melville",
		"dc:format": "text/plain"
	},
	"as:generator": {
		"@id": "https://leaf-writer.leaf-vre.org",
		"@type": "as:Application",
		"rdfs:label": "LEAF-Writer",
		"schema:url": "https://leaf-writer.lincsproject.ca/",
		"schema:softwareVersion": "3.6.0"
	},
	"cwrc:hasCertainty": "cwrc:high"
}]]>
        </rdf:Description>
      
        <rdf:Description rdf:datatype="http://www.w3.org/TR/json-ld/">
          <![CDATA[{
	"@context": {
		"dcterms:created": {
			"@type": "xsd:dateTime",
			"@id": "dcterms:created"
		},
		"dcterms:issued": {
			"@type": "xsd:dateTime",
			"@id": "dcterms:issued"
		},
		"oa:motivatedBy": {
			"@type": "oa:Motivation"
		},
		"@language": "en",
		"rdf": "http://www.w3.org/1999/02/22-rdf-syntax-ns#",
		"rdfs": "http://www.w3.org/2000/01/rdf-schema#",
		"as": "http://www.w3.org/ns/activitystreams#",
		"cwrc": "http://sparql.cwrc.ca/ontologies/cwrc#",
		"dc": "http://purl.org/dc/elements/1.1/",
		"dcterms": "http://purl.org/dc/terms/",
		"foaf": "http://xmlns.com/foaf/0.1/",
		"geo": "http://www.geonames.org/ontology#",
		"oa": "http://www.w3.org/ns/oa#",
		"schema": "http://schema.org/",
		"xsd": "http://www.w3.org/2001/XMLSchema#",
		"fabio": "https://purl.org/spar/fabio#",
		"bf": "http://www.openlinksw.com/schemas/bif#",
		"cito": "https://sparontologies.github.io/cito/current/cito.html#",
		"org": "http://www.w3.org/ns/org#"
	},
	"id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?date_annotation_20241016182203391",
	"type": "oa:Annotation",
	"dcterms:created": "2024-10-16T16:22:03.391Z",
	"dcterms:modified": "2024-10-16T16:22:03.391Z",
	"dcterms:creator": {
		"@id": "https://github.com/eleonoragatto",
		"@type": [
			"cwrc:NaturalPerson",
			"schema:Person"
		],
		"cwrc:hasName": "Eleonora Gatto"
	},
	"oa:motivatedBy": "oa:identifying",
	"oa:hasTarget": {
		"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?date_annotation_20241016182203391#Target",
		"@type": "oa:SpecificResource",
		"oa:hasSource": {
			"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml",
			"@type": "dctypes:Text",
			"dc:format": "text/xml"
		},
		"oa:renderedVia": {
			"@id": "https://leaf-writer.leaf-vre.org",
			"@type": "as:Application",
			"rdfs:label": "LEAF-Writer",
			"schema:softwareVersion": "3.6.0"
		},
		"oa:hasSelector": {
			"@id": "https://raw.githubusercontent.com/chrisdag91/Paves-e/main/Testi-24092024/Saggi/Saggi_HermanMelville.xml?date_annotation_20241016182203391#Selector",
			"@type": "oa:XPathSelector",
			"rdf:value": "TEI/text/body/p[88]/date"
		}
	},
	"oa:hasBody": {
		"@type": "xsd:date",
		"rdf:value": "1932-01/1932-03"
	},
	"as:generator": {
		"@id": "https://leaf-writer.leaf-vre.org",
		"@type": "as:Application",
		"rdfs:label": "LEAF-Writer",
		"schema:url": "https://leaf-writer.lincsproject.ca/",
		"schema:softwareVersion": "3.6.0"
	}
}]]>
        </rdf:Description>
      </rdf:RDF></xenoData></teiHeader>
	<text>
		<body>
			<p>Il baleniere letterato (1).</p>
			<p/>
			<p>L’importanza attuale di questo scrittore ottocentesco che rinasce solo oggi alla fama, si può condensare tutta in una contrapposizione: noi, figli dell’Ottocento, abbiamo nelle ossa il gusto delle avventure, del primitivo, della vita reale, che seguono e succedono alla cultura e ci liberano dalle complicazioni facendo da cataplasma all’animuccia decadente, malata di civiltà: i nostri eroi si chiamano ancora Rimbaud, Gauguin e Stevenson; mentre Herman Melville ha vissuto prima le avventure reali, il primitivo, è stato barbaro prima e nel mondo del pensiero e della cultura è entrato in seguito portandovi la sanità e l’equilibrio acquistati nella vita vissuta. Ora, che da qualche tempo noi si provi un gran bisogno di rimbarbarimento, è pacifico. Stanno a dimostrarlo il gusto rinnovato dei viaggi e dello sport, il cinema, il jazz, l’interesse per i negri e tutto il resto che è persin banale ricordare e che con una parola sintetica chiamiamo antiletteratura. Ed è senza dubbio molto bello tutto ciò. Ma è il modo che offende. Poiché mi pare che, nel fervore antiletterario, si tenda a un tal primitivismo che è quasi imbecillità. Debolezza, voglio dire: è vile fuggire le complicazioni in un paradiso semplicistico che dopo tutto, come è inteso, non è che uno dei tanti raffinamenti della civiltà. Sbagliavo prima: il nostro eroe non è Rimbaud, o Gauguin, o Stevenson, è il rottame umano. Mentre l’ideale di Melville culmina in Ismaele, un marinaio che può remare coi colleghi illetterati mezza giornata dietro a un capodoglio e che poi si ritira sulla testa d’albero a meditare Platone.</p>
			<p>Non a caso Herman Melville è un nordamericano. Questi ultimi arrivati della cultura che, dai suoi difensori, sono tenuti responsabili del rimbarbarimento dei nostri ideali e, biasimo escluso, con ragione, han molto da insegnarci a questo proposito. Loro sì, hanno saputo rinnovarsi, passando</p>
			<p>la cultura attraverso l’esperienza primitiva, reale, ma non, com’è l’andazzo da noi, rinnegando un termine per l’altro, bensì, attraverso ciò che si chiama la vita, arricchendo, temprando e potenziando la letteratura.</p>
			<p>«Un pensiero non significa nulla di nulla se non è pensato con tutto il corpo», questa è bene una sentenza americana e a quest’ideale tutta la tradizione degli Stati, da Thoreau a Sherwood Anderson, consciamente o inconsciamente mira, riuscendo alla creazione di poderosi individui che passano un buon numero d’anni barbaramente, vivendo e assorbendo, e poi si danno alla cultura, rielaborando la realtà sperimentata in pensieri ed immagini che per la loro dignità e per la schiettezza serena e virile, han qualcosa di quell’equilibrio che usiamo chiamar greco. Siamo ben lontani dai paradisi artificiali che accolgono in capo al mondo i nostri rimbarbariti schizzinosi.</p>
			<p>Herman Melville entrò nella vita malaticcio e straniato. Sui diciannove, pare anche che scribacchiasse. Poi d’improvviso, il mare: quattro anni di peripezie e di compagni, la baleneria, le Marquesas, una donna, Tahiti, il Giappone, i capodogli, qualche lettura, molte fantasticherie, Callao, il Capo Horn, e a Boston nell’ottobre del 1844, scende a terra un uomo quadrato, bruciato dal sole, esperto dei vizi umani e del valore. «Un gentiluomo pienamente sviluppato è sempre robusto e sano», dirà più tardi Melville, in mezzo a una vita di strettezze, di malinconie e, anche, di malanni. Poiché questa gente, tanto pratica, non è affatto superficiale e facilona come si potrebbe sospettare. Quasi tutti gli scrittori nordamericani che più han portato nella letteratura quest’ideale di equilibrio e di serenità hanno compiuta la loro opera in mezzo a difficoltà dure, in mezzo al bisogno e alla malattia. Esempio per tutti, Walt Whitman, paralitico per quasi vent’anni e spiantato cronico. Poiché anche questo ha contribuito alla loro esperienza della realtà, concentrando loro il pensiero, facendoli più consci. La sanità di questa gente sta, oltreché nel corpo che ne è condizione, nella vitalità e schiettezza di spirito che sopravvivono all’integrità fisica.</p>
			<p>E nemmeno Melville, nella sua lunga vita letteraria che comincia il giorno dello sbarco a Boston, sarà lo scrittore fecondo, un po’ facile ed esteriore, che è scusabile attendersi da chi ha molto viaggiato e veduto di esotico. Parecchi libri li fallirà, in mezzo a sforzi eroici, pur trattandosi, come nel caso di Mardi, di magnifici difetti di crescita ed altri, come Moby Dick, rielaborerà o tormenterà fino a rimetterci della salute, fratello in ciò a tanti altri connazionali barbari, che furono invece fra i più incontentabili e raffinati cesellatori del secolo.</p>
			<p>Un greco veramente è Melville. Voi leggete le evasioni europee dalla letteratura e vi sentite più letterato che mai, vi sentite piccino, cerebrale, effeminato: leggete Melville, che non si vergogna di cominciare Moby Dick, il poema della vita barbara, con otto pagine di citazioni, e di andare innanzi discutendo, citando ancora, facendo il letterato, e vi si allargano i polmoni, vi si magnifica il cervello, vi sentite più vivo e più uomo. E, come nei greci, la tragedia (Moby Dick) ha un bell’essere fosca, è tanta la serenità e la schiettezza del coro (Ismaele) che dal teatro si esce sempre soltanto esaltati nella propria capacità vitale.</p>
			<p/>
			<p/>
			<p>Herman Melville è dunque soprattutto un uomo di lettere e di pensiero che ha cominciato facendo il baleniere, il robinson e il vagabondo. Si ha senz’altro un esempio del suo modo di essere primitivo leggendo i frammenti di quest’elogio della marineria che fa all’autore un lupo di mare conosciuto e rispettato da tutti come il Nobile Jack, che nei momenti d’ozio usa recitare, ai colleghi più degni, brani dei Lusiadi. Ed è il barbaro, lo scopritore in letteratura dei Mari del Sud, che scrive:</p>
			<p/>
			<p>Sicuro, Camoens fu un tempo marinaio! Poi c’è Falconer, il cui Naufragio non andrà mai a fondo, benché lui, povero diavolo, si sia perduto colla fregata Aurora. Il vecchio Noè fu il primo marinaio. E San Paolo anche, la sapeva la bussola, ragazzo! Ricordate quel capitolo negli Atti? Non l’avrei raccontato meglio io. Siete mai stato a Malta? La chiamavano Melita al tempo dell’Apostolo... E c’è Shelley che era tutto un marinaio. Shelley – povero giovane!... – è annegato nel Mediterraneo, sapete, vicino a Livorno... Trelawny assisteva alla cremazione e anche lui era uno scorridore dell’oceano! Sì, e Byron aiutò a mettere un pezzo di chiglia sul fuoco... e non era Byron un marinaio? Un marinaio dilettante... Ascoltatemi, Giacchetta Bianca, non c’è mai stato un uomo grande che abbia passata tutta la vita a terra... Giurerei che Shakespeare fu pennese del castello. Ricordate la prima scena della Tempesta?... Un respiro del mare, ragazzo mio, è l’ispirazione... perché, vedete, non c’è trincea per l’oceano; l’oceano strappa subito la falsa chiglia della prora di un buono a nulla; gli dice chi è e glielo fa sentire anche...</p>
			<p>(White Jacket, cap. LXV).</p>
			<p/>
			<p>Occorre aver bene a mente in che consiste questa cultura di Melville, che ha tanta parte nella sua opera. Sarebbe un errore credere che quest’uomo si sia formato sul ’700. Com’è di tutto l’ambiente letterario degli Stati, dal 1830 al ’50 – Poe, Emerson, Hawthorne, Alcott, ecc. – il ’700, pure notissimo, è superato, almeno nelle sue parti più settecentesche. Benjamin Franklin non interessa più che i patrioti. I gusti di quest’«epoca d’oro» sono affini a quelli inglesi di un Coleridge, di un Keats, di uno Shelley: il grande secolo per costoro è il ’600, quel ’600 spirituale che comprende anche una buona metà, almeno, del ’500. Però, mentre un Keats o uno Shelley cercavano, nel primo ’600, più che altro una tradizione lirica, stilistica, i nordamericani, e Melville innanzi tutti, vi scoprono radici più profonde, non solamente nella memoria della crisi storica che ha originata la colonia, ma nel bisogno di richiami spirituali alla fiera sete di libertà interiore, di al di là</p>
			<p>e di ignoto che, a questa colonia, ha dato vita e tradizioni.</p>
			<p>Grandi lettori della Bibbia, questi americani della Nuova Inghilterra (e, si noti, la versione autorizzata inglese è del 1611). In Moby Dick se ne sente a ogni passo la presenza e non soltanto fonicamente nei nomi di Achab, Ismaele, Rachele, Geroboamo, Bildad, Elia e tutti gli altri, ma nello spirito continuo di terribilità e severità puritana, che fa, di quello che potrebbe anche parere uno scientifico tale of terror alla Poe, una fosca tragedia morale dove la catastrofe è opera non di una forza umana o naturale, ma di un mostro che si chiama il leviatan.</p>
			<p>Il curioso è che Melville mantiene dinanzi alla Bibbia uno spregiudicato atteggiamento razionalistico. C’è in Moby Dick un divertentissimo capitolo su Giona storicamente considerato. Ed è qui che entra in scena davvero il ’600.</p>
			<p>Intanto, il tono frizzante della nuova lingua scientifica e filosofica che andava formandosi, mescolando i paludamenti latineggianti agli scatti nervosi, quasi dialettali, della nuova sensibilità, riecheggia sovente nelle pagine del baleniere puritano. Se fossi certo che l’ha letto, direi che Melville ha preso più di tutto da Giordano Bruno. Ma è spinoso trattare di queste cose. E, a ogni modo, gli scrittori che è più scientifico riconnettergli sono Rabelais e gli Elisabettiani. Il gusto del catalogo, dell’abbondanza verbale e del vivez joyeux è presente. Persino alla citazione burlesca qualche volta arriva, Melville. E gli Elisabettiani gli han dato quei bagliori di stile, quei paludamenti di immagini, quell’amor dei contrasti che finisce però a essere più disinvoltura fantastica che altro. Ma il razionalismo platonizzato, specialmente di saggisti inglesi, che sotto sotto serpeggia in tutte le</p>
			<p>manifestazioni spirituali del secolo, è stata la vena dove ha più bevuto Melville. Naturalmente, come ha letto la Bibbia, egli ha letto anche Platone e, m’immagino, dal primo all’ultimo, i neoplatonici e i mistici. Ma la forma storica in cui queste tendenze gli si presentarono, fu senz’altro del ’600 inglese. Thomas Browne fu un suo padre spirituale, non soltanto un maestro di stile, e quella sentenza della Religio Medici «... questo Mondo visibile non è che un’Immagine dell’invisibile dove come in un Ritratto le cose non sono veramente, ma in forme equivoche...» (parte I, sez. XII) non soltanto ricorre consimile nell’epigrafe alla Ballata dell’Antico Marinaro del Coleridge – altra chiave essenziale per la comprensione di Moby Dick – ma ritorna in quest’opera stessa sulle labbra del Capitano Achab, che, benché matto, in filosofia è della scuola dell’autore. Ora Thomas Browne, oltreché una specie di mistico mago, è anche un sottile razionalista e trova certe ragioni alla fede cristiana che, da qualche testa quadra, l’han fatto prendere per un eretico o un ateo.</p>
			<p>Tale è l’atteggiamento di Melville. Nelle prime opere d’argomento polinesiano – Typee (1846) e Omoo (1847) – e in White Jacket (1850), egli è ancora un giovanotto robusto che ama il sole e il vento, e le belle ragazze indigene e le avventure che finiscon bene: è, si direbbe, ancora inconscio. Ma aprite Mardi (1848) e finalmente Moby Dick (1851) e trovate l’esperienza, più vasta, di un uomo tormentato da cose insolubili, tanto da dare, come in Mardi, in stranezze e pasticci allegorici, e, in Moby Dick, in qualche declamazione esasperata; ma soprattutto in una lucida e sottile ricerca, in un lavoro scientifico d’esame, di meditazione, di citazione continui, pur di risolvere il mistero.</p>
			<p>Ora, ci vorrebbe altro a dar qui una chiara idea riassuntiva di Moby Dick, ma pur invitando il lettore, che ne avesse ancor bisogno, a lasciar piuttosto da parte qualunque articolo per leggere il libro, dirò che si tratta della crociera della baleniera Pequod per tre oceani, l’Atlantico, l’Indiano e il</p>
			<p>Pacifico, nominalmente, come credono cioè gli armatori e all’imbarco l’equipaggio, alla caccia dei capodogli; ma effettivamente, come, in una scenografia da tregenda, svela e fa giurare all’equipaggio il Capitano Achab, a uccidere e far vendetta della Balena Bianca (Moby Dick), un capodoglio famoso per ferocia, che in una crociera precedente ha mutilato Achab. E la sostanza del libro – che reca anche per sottotitolo The Whale – sta tutta in un equilibrio miracoloso tra minute particolarità tecniche, realistiche, che descrivono gli usi del mare e della baleneria, e folli tratti soprannaturali di segni, di predizioni, irradianti come un alone dal truce e biblico Achab, tutto preso dalla sua monomania. Poiché, per l’equipaggio del Pequod, Moby Dick, nel magnetismo che ha per il loro comandante e nei terrori di leggenda che sorgono dalle sue gesta, come sono riferite via via dalle navi incontrate, accenna confusamente a diventare un mito coi soliti doppi fondi allegorici.</p>
			<p>Ma l’enigma resta enigma e la Balena Bianca, con tutti gli annessi, scompare; sicché di lei non si sa nulla o, proprio per questo, tutto. Poiché Melville non è un mestierante che adoperi l’alone del mistero tutte le volte che occorre un effetto ed egli non sappia più cosa dire. Melville è uno di quei san Tommasi della ragione che illustrarono appunto il ’600. Come gli Apostoli non volevano credere alla Resurrezione, in Moby Dick Melville non vuole credere alla sfiatata fantasma, uno dei tratti soprannaturali accennati, non vuole credere che Fedallah, il capo dei malesi di Achab, abbia indosso una tal quale puzza di zolfo, non vuole credere alle predizioni, e persino l’accanimento degli squali dietro alla lancia di Achab, tenta di spiegarlo col fatto che la carne dei malesi ai pescicani piace più di ogni altra. Ciò che resta mistero in Moby Dick, il demonismo dell’universo, la coscienza dietro alle forze naturali distruttrici, quel «Mondo invisibile di cui il visibile non è che un Ritratto», tutto questo è mistero veramente – dato, si capisce, il mondo spirituale dell’autore – e un critico fantasioso potrebbe dire che, a chi tenta oltre di spiegarlo, è riservata la fine del Capitano Achab.</p>
			<p>Che è la fine che ha fatto Melville quando, cresciuto in confidenza, tentò nel 1852, in Pierre, l’analisi psicologica – come nel ’48 l’aveva tentata in Mardi, ma più in sordina, metafisica e sociale – del male del mondo, delle contraddizioni della morale, del muro cieco «contro cui cozzano alla fine tutte le teste che indagano». Dato l’occhio di Melville, la sua cultura, la sua preparazione e esperienza, questa «metà del mondo» deve restare un mistero e tale è in Moby Dick e per questo Moby Dick è un’opera grande. Tutti gli altri libri di Melville – esclusi quelli più giovanili che ignorano questo problema, e qualche opera minore, le novelle di The Encantadas (1854) e Benito Cereno (1855) – falliscono più o meno per questo. Si potrebbe dire: in essi il razionale uccide il trascendente. Notevole tra l’altro, The Confidence Man (1857) che, in una specie di commedia umana che si svolge su un piroscafo del Mississippi, tenta di dare fondo all’umanità, a scopi polemici pessimistici, ma riesce invece a una satira diluita, oscura e pesante.</p>
			<p>E in Mardi – storia simbolica delle peregrinazioni di Taji, cercatore di un ideale non ben definito, attraverso la Polinesia, trasformata al bisogno in una triste carta a chiave, dove ogni nome corrisponde a uno Stato o un’istituzione del mondo occidentale – l’equilibrio tra razionale e trascendente, necessario all’arte matura di Melville, viene meno appunto per la vivisezione allegorica e filosofica che si fa degli «enigmi». E, malgrado l’ambiente dei Mari del Sud (quale in Typee e in Omoo), malgrado innumerevoli spunti fortunati di satira, parodia e dialogo filosofico, malgrado l’eleganza e precisione di certi simboli, il libro nel suo insieme è fallito. Ma, come ho detto, c’è la scusa che questi sono difetti di crescenza e che Mardi ha battuto la strada a Moby Dick.</p>
			<p>Nessuna scusa ha invece Pierre, or The Ambiguities, tentativo psicologico di dimostrare che la società e l’universo sono mal congegnati, che la perfezione morale stessa non può condurre al bene, che un atto di abnegazione (il matrimonio che Pierre contrae con una sorella naturale, pur di darle una casa) diventa nelle strettoie della società – e della vita – una mostruosità (l’amore più che fraterno dei due). È la malvagità della Balena Bianca che cerca di porsi spiegatamente in quest’analisi, che più nulla lascia al soprannaturale, al mistero. Ed allora, il solito squilibrio: lo stile si fa convulso, l’ispirazione epilettica, frammentaria, il senso delle proporzioni viene meno e, su qualche pagina ancor tagliata all’antica, si stende una palude di paroloni, di stonature e di sottigliezze, che non solo è noiosa, ma dopo tutto anche ingenua. Davvero il libro sembra scritto da Achab.</p>
			<p>Com’è di tutte le opere grandi, non si finirebbe mai di analizzare Moby Dick per scoprirvi nuovi angoli di prospettiva, nuovi sensi e nuova importanza.</p>
			<p>Quel che mi pare il suo più definitivo significato nella storia l’ho accennato nel discorso precedente, ma, con tutto ciò, che cosa sa chi legge, del suo austero fare leggendario, di quel tono che non si risolve affatto in uno spasso immaginativo, ma è tutto impregnato di severa pensosità morale? O della pacatezza nervosa e solenne, qualche volta sfiorata di un sorriso malizioso, con cui scorrono i capitoli realistici di descrizione, d’informazione e di discussione? Ma soprattutto è quel senso continuo dell’enorme, del sovrumano, al quale si converge per tutto il libro, in un prodigio di costruzione per cui via via l’atmosfera gioconda e puritanesca dell’inizio e poi quella scientifica delle lunghe spiegazioni centrali, si vengono a fondere nell’ultima parte in uno spirito di lucida e gagliarda temerità quasi mitica, di mano in mano che il nome e la fama della Balena Bianca, tenuta fuori scena fino alla chiusa, crescono fino a giganteggiare e occupare tutti gli ambienti, i gesti e i pensieri. A mostrare intera la costruzione di questa opera occorrerebbe un commento pagina per pagina per tutte le seicento del libro. Né si potrebbe altrimenti esaurire la ricchezza di mezzi e di effetti di Moby Dick. Ma qui non posso altro che dare due frammenti diversi per illustrare quanto ho detto.</p>
			<p>Si veda nel primo la vita misteriosa e gonfia di presagi che Melville sa trarre dal suo oceano:</p>
			<p/>
			<p>Ma quando finalmente, volgendoci noi ad est, i venti del Capo cominciarono a ulularci intorno e sorgemmo e cademmo sui lunghi marosi sconvolti che son là; quando il Pequod dalle zanne d’avorio si abbatté seccamente alla raffica e squarciò i flutti neri nella sua pazzia, finché, simili a rovesci d’argento, le gocciole di schiuma gli volarono sulle murate; allora tutta quella desolata vacuità di vita scomparve, ma diede luogo a spettacoli più paurosi ancora.</p>
			<p>Accanto alla nostra prora, forme bizzarre, nell’acqua, ci scattavano dinanzi qua e là; mentre densi alle spalle ci volavano gli imperscrutabili corvi del mare. Ed ogni mattina, appollaiate sugli stragli, file di questi uccelli si mostravano e, malgrado le nostre vociate, per un bel po’ aderivano ostinatamente ai canapi come se credessero la nostra nave un legno alla deriva e disabitato; una cosa destinata alla desolazione e perciò adatto posatoio alle loro anime erranti. E il mare nero gonfiava, gonfiava, sempre, senza posa, gonfiava, come se le sue onde immense fossero una coscienza e la grande anima del mondo soffrisse angoscia e rimorso per il lungo peccato e dolore che aveva causato.</p>
			<p>Capo di Buona Speranza, lo chiamano?...</p>
			<p/>
			<p>(Cap. L).</p>
			<p/>
			<p>E, nel secondo, la lucidità, appena un po’ concitata dal dramma, del narratore epico che sa di avere sotto mano un argomento in cui è prima stanco lo spirito d’immaginare che le possibilità di poesia vengano esaurite.</p>
			<p/>
			<p>– Ala, ala! – gridò al prodiere, mentre la balena venendo meno rilassava la furia. – Ala, sotto! – e l’imbarcazione si affiancò al pesce. Allora, sporgendosi molto in prora, Stubb dimenò adagio la lunga lancia aguzza nel pesce e ve la tenne, smuovendola accuratamente, come se cercasse con cautela un qualche orologio d’oro che la balena avesse inghiottito, e temesse di romperlo prima di riuscire a estrarlo. Ma l’orologio d’oro che cercava era l’intima vita del pesce. E d’improvviso la toccò; poiché scattando dalla pausa in quelle cose indescrivibili che sono chiamate le sue «convulsioni» il mostro si dibatté terribilmente nel sangue, si ravvolse di una impenetrabile schiuma, folle e ribollente, cosicché il legno, messo a repentaglio, cadde di botto in poppa ed ebbe molto da fare a liberarsi, così alla cieca, da quel crepuscolo frenetico e uscire all’aria limpida del giorno.</p>
			<p>Ed ora, indebolendosi le convulsioni, la balena uscì fuori alla luce, mareggiando da fianco a fianco, spasmodicamente dilatando e contraendo lo sfiatatoio con un secco e crepitante respiro di morte. E alla fine, sgorgate su sgorgate di rosso sanguaccio, come fosse stata la feccia del vino, spruzzarono nell’aria spaventata e ricadendo corsero gocciolando giù per i fianchi immobili nel mare. Le era scoppiato il cuore.</p>
			<p>– È morta, signor Stubb, – disse Deggu.</p>
			<p>– Sì, tutte e due le pipe sono spente! – e traendo la sua di bocca, Stubb sparse le ceneri morte sul mare; e, per un istante, stette a guardare pensoso il gran cadavere che aveva fatto.</p>
			<p/>
			<p>(Cap. LXI).</p>
			<p/>
			<p>Resta il Melville minore, le prime operette più materialmente autobiografiche: Typee, la vita primitiva e idilliaca tra i cannibali delle Marquesas; Omoo (l’Errante), le peregrinazioni per le isole della Società, tra i coloni e i nativi; White Jacket, la vita militare di Melville, a bordo di una nave da guerra, un diluvio di figure, di macchiette, una scuola di saper vivere e di umanità. E questi, a chi non li ha letti, possono anche parere quei libri barbarici che a tutti i costi il baleniere, non più puritano ma pagano, deve comunque aver scritto.</p>
			<p>Ho già citato un passo di White Jacket che dà la misura di quanto incolto fosse Melville anche in queste opere, ma si può sempre obiettare che White Jacket è del ’50, dopo Mardi cioè, e che innegabilmente la Polinesia dei primi libri ha un tono ben più ingenuo che non gli ambienti dei tre romanzi già discussi, Mardi, Moby Dick e Pierre. Il che, possiamo aggiungere, salta agli occhi specialmente in Mardi dove, benché Yillah (l’ideale femminile che il protagonista persegue tra le isole) non sia soltanto la Fayaway di Typee, l’innocenza e la grazia primitive, cioè, in carne ed ossa, ma un simbolo metafisico di queste ed altre virtù compagne, pure il racconto – che apre il libro – della bonaccia in mare, l’idillio con Yillah nel paradiso di Mardi e qualche paesaggio in seguito che ride tra le allegorie, hanno ancora il tono piano, e sciolto da sofisticherie, delle migliori pagine di Typee e Omoo. Ora questa stonatura tra le due parti di Mardi segna appunto la differenza tra il Melville minore e quello di Moby Dick e di Pierre. L’intrusione di nuove preoccupazioni ideologiche, sotto forma di allegoria, di psicologia barocca o di mistero, sarà la rovina ma anche la gloria del Melville futuro. Le operette che abbiamo ora sotto gli occhi ignorano queste preoccupazioni, ignorano il mistero dell’universo, il cosiddetto problema della Balena Bianca. Evitano in questo modo il fallimento clamoroso di un Pierre, ma sono anche precluse al miracolo di un Moby Dick.</p>
			<p>Questa, la differenza. Ma la parentela spirituale col resto dell’opera, consiste ancora nel tono, pur nella sua semplicità, dottamente conscio di sé, e per questo più dignitoso. Il fascino dei tre libri sta senza dubbio, riportando la semplice prima impressione, in quel loro parlato continuo, in quello spumeggiamento di spirito, di caricatura e di gioia di vivere, su uno sfondo di immensa serenità come lo scintillìo dell’oceano che descrivono. Ma, a pensarci, che cosa è poi Typee se non il raffronto continuo, istituito da un uomo di completa educazione occidentale, tra certi andazzi e certe aberrazioni della sua civiltà e la testimonianza vissuta di una civiltà più semplice, ma essenzialmente più curiosa, non priva cioè di pure vistosità? ed Omoo e White Jacket, che altro non sono che una spigliata commedia, dove il Dante giudice sorride in buona salute e cordialità ai camerati, ma sotto sotto è diverso da loro e – nelle isole dell’arcipelago – fa dotta comunella col Dottore; – sulla nave da guerra – col Nobile Jack, quello di Camõens, giudicando di tutto il resto, compresi i grandi, console, capitano e commodoro, colla pacata sicurezza dell’uomo che ha studiato?</p>
			<p>Ma non vorrei che questo Melville restasse in mente come un feroce pedante, tutto inteso a propinare, sotto la scusa delle avventure, le sue dosi di polvere libresca. Semplicemente, fa piacere notare come Melville, i libri che ha letto, quando scrive li ricorda e li cita da uomo, misurandoli cioè senza schifiltà nel loro giusto valore e sempre con un mezzo sorriso tra la barba. In lui, questo fare scherzoso dell’erudito a spasso per gli oceani è, come dire, lo strato epidermico di una struttura spirituale di straordinaria e comprensiva profondità. Conclude così un paragrafo di Moby Dick, dove essendo sospesa al fianco del Pequod una testa di capodoglio, un’altra di balena franca, nel seguito della caccia, viene issata dall’altra parte:</p>
			<p/>
			<p>Come prima il Pequod si abbatteva a picco sulla testa del capodoglio, ora, per il contrappeso delle due teste, si raddrizzò sulla chiglia; benché malamente sforzato come si può immaginare. Allo stesso modo, quando issate da una parte la testa di Locke, vi abboccate da quella parte; e voi issate allora dall’altra la testa di Kant e tornerete a ricadere ma in uno stato pietoso. È così che certe menti continuan sempre a rassettare. Poveri sciocchi! Gettate in mare tutte quelle testacce e navigherete leggeri e liberi che sarà un piacere.</p>
			<p/>
			<p>(Cap. LXXIII).</p>
			<p/>
			<p>Finalmente, Melville ha lasciato raccolte di versi, della vecchiaia o quasi, versi in metro e colla rima. Ma che cosa volete che dica in metro il prosatore che ha scritto Moby Dick e The Encantadas?</p>
			<p>C’è qualcosa in questo che lo assomiglia a Walt Whitman. Col saggio di Camden Herman Melville non ha in comune soltanto la ribellione alle piccole realtà del suo tempo, la genealogia mista inglese e olandese e le date della nascita, e quasi della morte (1819-91 e ’92).</p>
			<p>Li accomuna il lento disfarsi in vecchiaia nella stanchezza e nella solitudine, accompagnato dallo spettacolo un po’ malinconico della letteratura diventata abitudine, della «garrulità» degli ultimi anni, che tenta disperata di riprendere una nota alle sinfonie oceaniche dell’età virile.</p>
			<p>Più fortunato Walt Whitman che, dopo l’ostinato ottimismo degli anni creativi, scopre nel dolore e nella delusione un’ultima vena leggera di poesia sommessa, di «morte celestiale», di rassegnazione crepuscolare. Triste invece Herman Melville che il dolore, l’aldilà inconoscibile, il nulla, aveva già espresso nella gran leggenda del mare e si trova adesso alla fine, stremato e vuoto, con nulla più di un ritornello in cuore:</p>
			<p/>
			<p>... Estate e inverno e piacere e dolore,</p>
			<p>ed ogni cosa dovunque nel regno di Dio.</p>
			<p>Tutto finisce e subito ricomincia ancora;</p>
			<p>scompare e ritorna, ritorna e scompare;</p>
			<p>di nuovo, di nuovo e di nuovo...</p>
			<p>... Poiché la luce e l’ombra sono allo stesso piano,</p>
			<p>e tutto muta né altro conosciamo;</p>
			<p>oh perché debbono le lacrime irritare la pallida guancia</p>
			<p>per qualunque cosa che quaggiù scompaia?</p>
			<p>Lasciate, lasciate!</p>
			<p/>
			<p>È il solo tratto di queste ultime poesie che fermi il lettore. E già Walt Whitman aveva detto, colla sua sintassi catastrofica:</p>
			<p/>
			<p>Io, per tutte le fasi passate – la mia giovinezza oziosa – la vecchiaia vicina,</p>
			<p>i miei sessant’anni di vita sommati e più, e trascorsi,</p>
			<p>da qualunque grandioso ideale provati, il tutto un nulla,</p>
			<p>e pure forse una goccia nell’insieme dello schema di Dio – un’onda o la parte di</p>
			<p>un’onda</p>
			<p>come una delle tue, oceano innumerevole.</p>
			<p/>
			<p/>
			<p/>
			<p/>
			<p/>
			<p/>
			<p>(1) <persName key="Herman Melville" ref="http://dbpedia.org/resource/Herman_Melville" cert="high" type="real">HERMAN MELVILLE</persName>, saggio pubblicato su <title level="j" ref="#LaCultura">«La Cultura»</title>, <date from="1932-01" to="1932-03">gennaio-marzo 1932</date>.</p>
		</body>
	</text>
</TEI>