<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Giuseppe Prezzolini, New York.</p>
			<p>Torino, Via Lamarmora 35</p>
			<p>25 novembre 1930</p>
			<p/>
			<p>Chiarissimo Professore,</p>
			<p>Ho saputo da un cortese biglietto della Sua segretaria, Sig. Savini, che Ella è stata in Francia tutta l'estate e non ha potuto quindi saper nulla finora delle mie lettere del maggio e del luglio a proposito di quel posto all'Università per uno studente italiano di cui Ella aveva scritto a S. E. Arturo Farinelli.</p>
			<p>Vorrei pregarLa a nome anche di S. Ecc. con cui ho parlato ieri, di volermi dare una risposta definitiva. Potrà trovare alcune righe di mano di S. Ecc. nella mia lettera del maggio che spero non sarà andata perduta. Com'Ella già saprà, io ho carteggiato tutta l'estate coll’Università, ma questa non sapendo che aspiravo al sussidio, di cui mi parla Arturo Farinelli, ha semplicemente e burocraticamente richiesti i miei titoli di studio e, ricevendoli, mi ha fatto avere i documenti necessari a recarmi costì in qualità di studente in prova. Ciò fu per il 25 settembre. Naturalmente io ho avvertito la Segreteria dell'Università che c'era un malinteso e attendo ora dalla Sua cortesia una risposta e, possibilmente, un appoggio. Ella già sa che mi sono laureato in lettere nel luglio di quest'anno e che da più anni mi vado dedicando allo studio della letteratura inglese e nordamericana.</p>
			<p>Sarebbe quindi vitale per me e non soltanto un capriccio frequentare, ad ogni modo, o come lettore o comunque, la Columbia.</p>
			<p>Se Ella vuole avere la bontà di interessarsene, potrà trovare prove della mia attività in uno studio uscito nella «Cultura» questo novembre su Sinclair Lewis, di cui mi permetto di inviarle separatamente un estratto in omaggio, e in un prossimo che uscirà su Sherwood Anderson.</p>
			<p>La prego, Professore, di voler fare per me quanto Le è possibile.</p>
			<p>Con rispettosi ossequi e ringraziamenti.</p>
			<p>-----------</p>
			<p>A questa lettera Prezzolini rispose in data 18 dicembre 1930:</p>
			<p>Preg. Signor Pavese,</p>
			<p>Mi dispiace di non aver visto subito la lettera che Ella mi scrisse insieme a S. E. Farinelli. Purtroppo ora è troppo tardi per la borsa di studio ma spero di poterne avere un paio l'anno prossimo e La prego di ricordarmi la cosa verso la fine di Aprile. Sarà bene che mi mandi un paio di copie dei Suoi articoli sulla letteratura americana.</p>
			<p>Gradisca i miei saluti</p>
			<p>G. Prezzolini</p>
		</body>
	</text>
</TEI>
