<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Giuseppe Prezzolini, New York.</p>
			<p>[Torino,] 9 Luglio 1930</p>
			<p/>
			<p>Chiarissimo Professore,</p>
			<p>Ella ha ricevuto la mia lettera del 14 maggio dove, a nome di Sua Eccellenza Arturo Farinelli sollecitavo da Lei ulteriori informazioni circa il posto all'Università di Columbia di cui Ella stesso aveva scritto. Debbo ancora ringraziarla di tutti gli schiarimenti che la Segreteria e l'«Office of the Director of University Admissions» mi hanno gentilmente inviato. Tuttavia mi trovo ora molto incerto, poiché i bollettini e i moduli sinora da me ricevuti importano tutti null'altro che l'iscrizione all'Università di Columbia in qualità di studente. Ora le parole di Sua Eccellenza accennavano, se ben ricordo, a un incarico, o almeno a un sussidio, di cui Ella stesso avrebbe parlato. Io penso che forse l'«Office of University Admissions» attenda, per scrivermi in merito, di ricevere il modulo di domanda debitamente riempito e perciò ho provveduto a compilare e inviare il medesimo. Tuttavia, nell'attesa, vorrebbe Ella esser tanto cortese da scrivermi in che cosa consiste il posto ch'io occuperei all'Università e quali ne sarebbero le condizioni? Mi sono laureato in belle lettere il giugno di quest'anno con una dissertazione Sulla poesia di Walt Whitman e fu appunto, credo, a motivo di questo indirizzo dei miei studi che Sua Eccellenza Farinelli pensò a me nella sua proposta.</p>
			<p>Vorrà scusarmi, Professore, se torno a disturbarLa con tanta insistenza, ma valga a scusarmi il lungo studio da me fatto della letteratura nordamericana di cui mi occupo con amore tuttora e la speranza, a cui mi ha incitato coll'appoggio e coi consigli Arturo Farinelli, di riuscire costì ad alcunché di utile agli studi.</p>
		</body>
	</text>
</TEI>
