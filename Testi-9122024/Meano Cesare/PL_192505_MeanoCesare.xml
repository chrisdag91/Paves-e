<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿A Cesare Meano, Torino.</p>
			<p>[Torino, maggio-giugno 1925]</p>
			<p>Fresco di un giorno di abbonamento, non conoscendo alcuno della &quot;fraternita&quot; eppure credendo di avere compreso i suoi ideali, intendo di collaborare subito anch'io, giovane novellino ignoto quale sono, a quest'opera di giovani.</p>
			<p>Ecco: vorrei che una rubrica della &quot;Ricerca&quot; fosse aperta alle critiche degne che ciascuno di noi sapesse muovere agli scritti pubblicati nel periodico da qualunque dei consoci, ammessa naturalmente via via la discussione del criticato: sì che il periodico da vetrina d'esposizione qual è stato sinora diventasse un campo fertile, un agone donde qualcuno, anche uno solo uscisse temprato. Ognuno si sentirebbe ai fianchi un pungolo e trarrebbe dal periodico energie vitali, non soltanto gioie contemplative. Giornale di giovani, giornale di vita, di battaglia.</p>
			<p>Mi si obietterà che a questo si è già pensato nell'istituzione del concorso a voti ma questo a me pare troppo poco: anzitutto perché non si ha discussione, ma semplicemente un giudizio che lascia il tempo come lo trova e, inoltre, perché il concorso è un fatto annuale e troppo particolare: tale che la ricerca non perderebbe nulla del suo carattere se anche ne fosse mutilata.</p>
			<p>La riforma invece, quale la vagheggio io, apporterebbe materialmente un'aggiunta quasi insignificante, idealmente invece modificherebbe tutta l'essenza del giornale: farebbe insomma, come ho già detto, di una vetrina di museo piena natura morta un piccolo mondo palpitante di vita.</p>
			<p>E così chissà ch'esso non diventasse un vivaio di future forze poetiche. È coll'attrito che l'oro si spoglia della ganga.</p>
			<p>Così io vorrei intendere il titolo &quot;Ricerca di Poesia&quot;.</p>
			<p>E tanto per cominciare unisco qua pochi miei versi, di cui sentirò con gran piacere una sua critica, disposto a difenderli bene ma soprattutto a riconoscere il vero.</p>
			<p>C. Pavese</p>
		</body>
	</text>
</TEI>
