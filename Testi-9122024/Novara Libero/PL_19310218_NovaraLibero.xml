<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿A Libero Novara, Parma.</p>
			<p>[Torino,] 18 febbraio [1931]</p>
			<p>Bell’omo,</p>
			<p>Non scrivevo più perché il lavoro mi ammazzava, la purilla mi succhiava, la vita era pesante, e non sapevo cosa scrivere. Ma il tuo tocco, o chirurgo, elettrizza le rane! Stammi dunque a sentire.</p>
			<p>Fior della pampa</p>
			<p>bevuto che ha Berin come una pompa</p>
			<p>vuol scrivere la storia della tampa.</p>
			<p>Io mi aspettavo da un pezzo questo proposito, perché ho l'ingegno sottile e, quando si tratta del mio mestiere, sento l’odore.</p>
			<p>E scrivi pure, Berin, lo studio; che non potrà riuscir che bello, magari mescolandoci barzellette e autobiografia, ma per carità non dire mai a nessun letterato che fai questo, altrimenti il letterato, prima di tutto ti ruba le idee e ne fa lui delle novelle a duecento lire l'una, e se anche non è così laiano, te ne fa una ancora peggio: ti dà &quot;i consigli e gli indirizzi&quot;.</p>
			<p>Conclusione, non dirlo a Pavese che, colla scusa che aveva già lui idee consimili in mente e che gli artisti imitano la natura, è capace un giorno o l'altro di venir fuori lui con una storia rubata ai discorsi di Berin.</p>
			<p>Pure, in questo caso, ci sono sempre i pugni che dicono. Molto peggio è il pericolo di farsi rovinare la fantasia e la penna dai consigli letterati, dal «bello scrivere», dal mestiere.</p>
			<p>Pensa a quel che è la musica da camera rispetto alle canzoni e fa' conto che tutti gli amici dalla &quot;fremente penna&quot; sono quelli che hanno inventata la musica da camera.</p>
			<p>Divertiti quindi a ripensare ai trascorsi, da solo e in compagnia, canta, balla, suona, racconta, ma sta bene attento a quel che fai, prima di scrivere.</p>
			<p>Il che premesso, ti complimento della decisione e ti ringrazio di aver pensato a me che, finché sarò vivo, sarò pronto a aiutarti.</p>
			<p>Cosa vuoi fare? un bello studio colle statistiche e colle note a piè di pagina? Per in gamba che uno sia, guarda che queste opere riescono noiose e finiscono in biblioteca.</p>
			<p>Io direi di fare una specie di autobiografia, dove la materia sia, va bene, S. Paolo, ma lo scheletro dei fatti successi ti aiuti e ti dia la spinta. Tu riesci a raccontare bene i fatterelli minuti e le fantasie che ti vengono: queste cose, quindi, devi mettere nell’opera. E magari intercalarle con canzonette di quelle composte e di quelle rubate e di bei discorsi in gergo e via.</p>
			<p>Così m'immagino io questo studio, ma, come ti ho avvertito, ascolta poco quel che dico, perché io sono troppo del mestiere e ho quindi le idee fisse.</p>
			<p>Il principio informatore, per concludere, dev'essere questo: siccome tu la vita di S. Paolo e affini l'hai finora sempre raccontata agli amici, non sotto forma di studio scientifico e nemmeno sotto forma di novella o romanzo, e raccontandola divertivi te e interessavi gli altri, vuol dire che la forma vera che potrà avere un libro scritto da te, su quest’argomento, sarà solo questa di mezza autobiografia, mezzo ragionamento, mezza citazione e molto vino. In questo modo fai una cosa interessante e bella, come dovrebbero essere tutti i libri che invece sono quasi sempre o solo interessanti o solo belli e tu sai che un sapiente cinese dice che la donna è solo perfetta quand'è amante e madre tutt'insieme, quand’è, cioè, in stato interessante e bella. Come dov. dimostr.</p>
			<p>Ciau zampa di coniglio</p>
			<p>CP</p>
		</body>
	</text>
</TEI>
