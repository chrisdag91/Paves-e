<?xml version="1.0" encoding="UTF-8"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-stylesheet type="text/css" href="null"?><TEI xmlns="http://www.tei-c.org/ns/1.0" xmlns:rdf="http://www.w3.org/1999/02/22-rdf-syntax-ns#">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	<xenoData><rdf:RDF xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:as="http://www.w3.org/ns/activitystreams#" xmlns:cwrc="http://sparql.cwrc.ca/ontologies/cwrc#" xmlns:dc="http://purl.org/dc/elements/1.1/" xmlns:dcterms="http://purl.org/dc/terms/" xmlns:foaf="http://xmlns.com/foaf/0.1/" xmlns:geo="http://www.geonames.org/ontology#" xmlns:oa="http://www.w3.org/ns/oa#" xmlns:schema="http://schema.org/" xmlns:xsd="http://www.w3.org/2001/XMLSchema#" xmlns:fabio="https://purl.org/spar/fabio#" xmlns:bf="http://www.openlinksw.com/schemas/bif#" xmlns:cito="https://sparontologies.github.io/cito/current/cito.html#" xmlns:org="http://www.w3.org/ns/org#"/></xenoData></teiHeader>
	<text>
		<body>
			<p>A Libero Novara, Parma.</p>
			<p>[Torino,] 2 febbraio [1931]</p>
			<p>Caro Bero,</p>
			<p>qualche giorno di intervallo per mettermi in forma e sotto.</p>
			<p>Tu ragioni di problemi letterari meglio dei miei colleghi e conosci più libri che osterie. Bravo!</p>
			<p>Io però casco dalle nuvole a sentire che tu, proprio <hi cert="high" generatedBy="human" rend="italic" xml:space="default">tu</hi>, vuoi che io, proprio <hi cert="high" generatedBy="human" rend="italic" xml:space="default">io</hi>, ti descriva la scena del delitto. Devi sapere che io vengo con te proprio perché, tra le altre virtù, hai quella di parlare da dio, di raccontar le cose sempre svelto, come se parlassi sempre in gergo, e a me che invece a scuola mi sono rovinata la bocca, piace più ancora del vino, stare a sentire chi parla nel tuo modo. Comunque, ecco qui lo svolgimento:</p>
			<p>Uscii una sera col mio amico Berin. Era l'ultimo dell'anno...</p>
			<p>Basta, crepo. Dirò senz'altro che mi sono trovato a un certo punto in un ufficio con delle stampe antifratesche ai muri e Giuseppe Garibaldi e Giosuè in effigie lì vicino.</p>
			<p>Berin ci mise il vino ed io ci misi il cavatappi. Indi bevemmo. Ma io non so mica bere. Bevo per amicizia. Io stavo a sentire l'amico Berin che pacioccava sulla fruia. Metteva insieme le sue note e poi spiegava. Le canzoni, che abbozzava sulla fruia, Berin le aveva già suonate in altri tempi in una tampa, con vicino una ragazza di barriera, e di fronte, che cantava cogli altri teppisti, Emiliu – uno che se avesse studiato ci fregava tutti. Io non conosco quella ragazza ma dev'essere una ben simpatica ragazza se è di quell'ambiente e se Berin me ne parla. Me la immagino svelta e intelligente, senza tante storie per la testa, come hanno quelle "del centro", e innamorata, innamorata bene. Emiliu poi me lo immagino troppo straordinario, perché sia proprio lui. È il mio ideale di uomo Emiliu – uno del popolo – sincero e semplice, ma intelligente e sveglio come i più «studiati». A metà strada tra me e Emiliu c'è Berin, che è già anche lui fatto così, metà del popolo e metà della "mente" (tanto della "mente" quanto basta per capire il popolo).</p>
			<p>Naturalmente, a questo punto quella sera avevamo già bevuto parecchio.</p>
			<p>Io stavo a sentire Ramona ridotta alla gaucha e le dotte spiegazioni. Ma pensavo alla tampa e all'"ignota" e ad Emiliu . Quei giovanotti e quelle pischerle che avevano accolto tra loro Berin, avevano cantata anche loro Ramona - ridotta alla gaucha. Io vedevo la scena. I prati di barriera, con case lontano, qualche raro lampione, in fondo le luci piú fitte della città e tutt'intorno silenzio o parole basse. E la chitarra e Ramona. Oppure</p>
			<p>La rondine straniera fa ritorno</p>
			<p>al vecchio campanile</p>
			<p>quando s'allunga il giorno</p>
			<p>quando ritorna aprile.</p>
			<p>E io pensavo: ecco, mentre Berin e la sua coca cantavano queste cose nelle tampe e nei prati, bevendo e ridendo e sognando, io magari ero stato, solo e chiuso, a leggere o a scrivere qualche stupidaggine di quelle della "mente". E quest'idea mi tormentava anche allora (la sera dell'ultimo dell'anno) perché in fondo, tutte queste cose che allora pensavo e che ora scrivo non sono forse soltanto della "mente"? E che cos'hanno a che fare col bere e il cantare?</p>
			<p>Mamma li bulli cànteno...</p>
			<p>Stavo a sentire l'amico che forse non ricordava nemmeno che io ero lì. Certo io gli servivo da "pubblico" per tirar fuori le sue canzoni e le sue fantasie, ma la mente gli volava senza dubbio alla tampa, e alla pampa – dove son nate le canzoni gauche e gli stornelli.</p>
			<p>Così, quando io sono con Berin ho sempre due "magoni": uno di non saper cantare, ché allora mi farei sentire perdio! e l'altro che lui ha vissuto quella vita che io immagino solo e così davanti a lui sono solo un misero «intellettuale» ma di quelli fregni bene. Chissà poi davanti a Emiliu come mi sentirei!</p>
			<p>Altre cose diceva Berin quella sera. Parlava dell'apostolato flammarionesco che ha fatto tra la teppa, parlava dell'arte del trillo sulla fruja, parlava di tutto – è un accidenti quell’uomo! – e io tra il vino e la fantasia non toccavo più fondo.</p>
			<p>Poi sono andato a casa e in via Gioberti mi sono divertito a spaccare la bottiglia del vino, meditando truce e brillo.</p>
			<p>E, a casa, un'altra maledizione: l’asma, quelle grinfie che ho nei polmoni a ventitre anni, mi ha quasi soffocato e respiravo come un sacco di sabbia o di patate. Bestemmie. Ira di Dio. Chissà a sessant'anni!</p>
			<p>Finalmente, svegliato, al mattino, non riuscivo a cavarmi dalla testa i Vecchi Tigli.</p>
			<p>Quest'è la scena, Bero. Come sempre, chi parla considera l'altro come una merda e anch'io qua non ho parlato che di me. Ma è il difetto organico di chiunque e si può perdonare.</p>
			<p>Per cui ora, Berin, che ho finito, spero che mi scriverai qualcosa tu, e ben contento se i piacerucoli sono solo di menar la penna (quella vera), che è il mio mestiere.</p>
			<p>Ciau</p>
			<p>P.</p>
		</body>
	</text>
</TEI>