<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Dina, Torino.</p>
			<p>[Torino, luglio? 1930]</p>
			<p/>
			<p>Questa sera, incontrandoti, ho provata una gran gioia. Poter essere con te cosi inaspettatamente, quando tutto prometteva soltanto una lunga attesa fino al giorno fissato!</p>
			<p>Ti ho parlato e ti ho baciata, contento. Poi tu mi hai detto ciò che mi riempie di tristezza. Forse non verrai più.</p>
			<p>Un capriccio, tu hai detto. Ma ogni amore non nasce forse da un capriccio? Vedi, io sono sincero con te, Dinah, sincero fino al punto di rischiare di perderti. Forse è stato un capriccio il mio, un tempo, ma ora certo quel che provo per te non è più solo questo.</p>
			<p>Io non so dirti, Dinah, ma certo ogni giorno tu mi piaci di più, ogni giorno ti vedo con più desiderio, e ti sento più mia. Perché tu vuoi troncare questa gioia che sta per sorgere tra di noi? È amore? Chi sa. Ma certo tutte le cose finiscono in pianto e non si deve rifiutarsi un attimo d’amore per la paura della fine.</p>
			<p/>
			<p>Non ti faccio promesse, Dinah. Conosco la tua sincerità e la tua vita abbastanza per essere altrettanto sincero con te. Ti confesso che tu mi sei piaciuta per il tuo corpo e per la tua bocca, che ancora mi piaci così, ma che insieme comincio a comprendere in te tante cose più belle. Sei una rara bambina, Dinah. Piangerei, se dovessi perderti. E anche tu piangeresti. Che vale, dunque, separarci ora per non soffrire più tardi?</p>
			<p>Tu verrai, Dinah. Me l’hai detto fuggendo, forse per non sentirlo tu stessa, ma verrai. Sarebbe troppo triste altrimenti. Per ora,</p>
			<p/>
			<p>Cesare</p>
			<p/>
			<p>Ti aspetto.</p>
			<p>Se ricevi questa lettera fammelo capire.</p>
		</body>
	</text>
</TEI>
