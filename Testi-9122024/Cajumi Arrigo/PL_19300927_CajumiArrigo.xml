<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿Ad Arrigo Cajumi, Firenze.</p>
			<p>[Torino,] 27 settembre 1930</p>
			<p>Egregio Dottore,</p>
			<p>In risposta alla Sua del 17 settembre Le mando qui acclusa una nota sull'antologia whitmaniana della NRF uscita quest'anno. Non ho scritto a Lei per annunziargliela poiché di essa Le aveva già parlato Ginzburg. Spero che servirà allo scopo e, specialmente, che non apparirà prolissa. Veda Lei.</p>
			<p>Quanto ad Anderson non ho ancora ricevuto le opere che mi mancano e tra queste ce n'è pure d'importanti, così ho ancora rimandato la composizione del saggio promesso.</p>
			<p>Riguardo alla traduzione sono d'accordo con Lei che Dark Laughter è un libro non facile, ma, esclusi S. Lewis e gli altri (Anita Loos – Joan Lowell – Van Vechten ecc.) già rivelati in Italia, non so quale dei contemporanei americani possa sotto quest'aspetto che Lei dice essere popolare.</p>
			<p>Dreiser mi pare superato e dubito anche [...] avere in Italia quel successo [...] in America ha avuto pieno.</p>
			<p>Sto scoprendo da qualche [...] B. Cabell la cui opera [...] aristocratica come quella di [...] ha però il vantaggio di presentare un mondo culturale già introdotto in Italia da Anatole France – escluso, s'intende, l'elemento politico e sociale. La pregherei perciò di considerare la possibilità di una traduzione del capolavoro di Cabell, Jurgen, che se non sbaglio, nemmeno in francese è ancor uscito.</p>
			<p>E veda un po' se nemmeno di Hemingway e di Dos Passos fosse possibile far qualcosa.</p>
			<p>In una sua lettera ultimamente Ginzburg mi ha accennato a una Sua intenzione di formare una casa editrice &quot;la Cultura&quot;. Se probabile e se, come credo, queste edizioni saranno soltanto di modernissimi vorrei suggerirle come impresa di, credo, sicuro successo e, inoltre, di grande valore culturale una versione di almeno una tra le opere di H. Melville – Typee o Moby Dick, preferibilmente quest'ultimo.</p>
		</body>
	</text>
</TEI>
