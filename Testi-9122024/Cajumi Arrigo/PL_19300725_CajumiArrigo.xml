<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿Ad Arrigo Cajumi, Firenze.</p>
			<p>[Torino,] 25 luglio 1930</p>
			<p>Illustrissimo Professore,</p>
			<p>qui accluso è l'articolo su Sinclair Lewis da tanto tempo promesso. Ne ho ritardato la composizione poiché di parecchie opere giovanili dello scrittore ho dovuto andare a cercar le copie fino in una biblioteca pubblica degli Stati Uniti. Comunque ho potuto vedere l'intero Lewis ed il mio articolo ha appunto sapore di un sintetico studio dello sviluppo e di tutta l'attività dello scrittore, in contrapposizione alle affrettate informazioni su Babbitt o sui &quot;vient de paraître&quot; dell'autore del medesimo che in Europa fan sinora le veci di una critica più seria. Impossibile mi è stato mettermi al corrente di tutta la bibliografia sull'argomento, sparsa chi sa dove e, del resto, non numerosa. Ho veduto con molte difficoltà qualcosa di francese e qualcosa d'americano ma in genere non ne ho usato per il mio articolo, dove tento di porre il problema – quasi vergine problema del resto – in un modo mio personale ed insospettato anche da Régis Michaud il quale sinora è quello che su Lewis ha scritto le pagine meno squallide.</p>
			<p>Spero che l'articolo corrisponderà ai suoi desideri o alle esigenze della rivista e che la lunghezza, richiesta dall'argomento, non sarà un ostacolo alla sua accettazione.</p>
			<p>Leone Ginzburg le avrà scritto a proposito di Sh. Anderson: spero che Ella avrà potuto occuparsene e che prossimamente mi vorrà scrivere in proposito. Intanto oso pregarla d'una cortese e pronta risposta a questa mia.</p>
			<p>P.S. Naturalmente, se sarà il caso, mi assumerò io stesso la fatica di correggere le bozze.</p>
			<p>C. P.</p>
		</body>
	</text>
</TEI>
