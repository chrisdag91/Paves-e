<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿A Massimo Mila, Dogliani.</p>
			<p>[Bibiana,] 4 settembre 1929</p>
			<p>Amatissimo giovane,</p>
			<p>nelle tue lettere c'è molto stile montiano, líberati, figliuolo mio. Quel legare sostantivi, o frasi sostantivali, per asindeto («amico alpinista, scacchi, tarocchi, studio in due ecc.») in mezzo al resto dello stile pacifico e lilialmente traballante è, oltre che una imitazione, una stonatura.</p>
			<p>Abusi poi di citazioni stupide («Quid est veritas?» «L'incomposta piena degli affetti» lett. del 26 ag.) e di frasi convenzionali («saluti affettuosi» «ti saluto con affetto» lett. del 26 ag. e 1º settembre).</p>
			<p>E finalmente, in quest'ultima t/preg.ssima, pecchi di composizione. Per esempio, per descrivere l'ambiente, metti giù particolari che suonano fesso: come quello dei gatti, che si capisce bene che cosa vuol essere ma che non lo è niente affatto. E così quello della beghina.</p>
			<p>Le trovate, poi, della scrittura smozzicata dagli astanti e della cartolina femminile sono infelicissime: non dicono nulla sull'ambiente e vogliono sembrare chi sa che di sbarazzino.</p>
			<p>Più interessante invece ci pare l'episodio della Nora, quantunque sia trattato con un tono falso, non abbastanza serio e neanche scintillante e spregiudicato come si potrebbe.</p>
			<p>È l'avventura del giovanetto di buoni costumi che, pieno di Addio Giovinezza, gioca di spigliatezza sull'argomento più tremebondo della sua esistenza. Quel descriverne la protagonista con un lieve accenno al romanzesco (il portone) idoleggiandola con un tono da novella epistolare di gusto comune (&quot;Era bella, sai&quot;) e quel concludere con un riferimento più vasto alla pace dell'esistenza dopo la inquietudine &quot;che mi tormentava, ecc...&quot; (allegorizzata nell'incolore Nora) e tutto questo sfociante nella piatta e oraziana filosofia del &quot;vivo senza bisogni e tutto va per il meglio&quot; (sciatta filosofia che a sua volta miseramente si concreta nel mito della &quot;butirrosa verginella&quot;, luogo comune che &quot;occupa da solo tutto un sedile&quot;), tutto questo, dico, è il falso angolo di rifrazione, che distrugge anche il bel volto, il lineamento interessante. Poiché interessante è senza dubbio questo episodio nel tentativo visibile di creare un contrasto di due mondi, drammatizzando il passaggio dal primo al secondo.</p>
			<p>Tentativo non riuscito, va bene, ma che noi non ci sentiamo il coraggio di condannare, per la giovane età dell'autore intanto, e poi, perché in tempi come questi per le lettere italiane, è somma gloria certe cose averle anche solamente tentate.</p>
			<p>Infelicissima invece è la chiusa che, non riuscendo ad essere una conclusione ideale dello spirito posto in dissidio dinanzi ai due mondi, suona sorda, non intensamente vissuta, e neanche conserva quel senso di tormentosa decoratività richiesta in simile circostanza.</p>
			<p>Essa è una storta intrusione di altre esperienze che soltanto disturbano la possibile catarsi della vera epistola e nulla di nuovo apportano al suo significato umano.</p>
			<p>Ma a questo punto mi accorgo di aver troppo calcata la mano su un'opera che per levità e delicatezza di sentire meritava forse un giudice meno cattivello.</p>
			<p>Ed ecco un'occasione magnifica per concludere dicendo che se anche ti parrà che io abbia un po' esagerato in severità, questo proviene senza dubbio dal caldo ed immutato affetto che ti serba il tuo affezionatissimo</p>
			<p>Pavese</p>
			<p>P.S. Scherzi a Parte, domanda a Einaudi se sa niente della bibliografia di W. Whitman reperibile in Italia. Di’ che mi manda Monti.</p>
		</body>
	</text>
</TEI>
