A Mario Sturani, Torino.
[Brancaleone,] 11 ottobre [1935]

Caro Sturani,
ricevo nove (dico nove) volumi (Defoe, De Quincey, De Maistre, Milton, Hawthorne, Montaigne [4 voll.]). Per sdebitarmi, al mio ritorno dovrò entrare al tuo servizio senza compenso. Prima ero incerto chi ringraziare, ma ora vedo bene che i quattro di prima e questi di ora, non puoi mandarmeli che tu. Ogni altra borsa sarebbe insufficiente. Ma chissà che cosa ne dice tua moglie. Spero che, parlando di me, non abbiate rotto dei piatti.
Pavese

P.S. Hai buone speranze anche per Merano?
