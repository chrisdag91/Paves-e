<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿A Leone Ginzburg, Viareggio.</p>
			<p>[Bibiana,] 2 settembre 1929</p>
			<p>Castrone,</p>
			<p>lui manda i telegrammi e poi non dice più niente. Le mance voglio sapere, hai capito?</p>
			<p>A Torino ti chiederò danni e interessi per via di Lincoln. Sicuro che ci stavo. In questi casi si avverte l'interessato, non si dice un altr’uomo. Sempre stupido lo stesso!</p>
			<p>Lemmi va malissimo perché quelle dispense son fatte da cane. È solo bello dove ho preso gli appunti io.</p>
			<p>E, a proposito, uno psicologo letterario come te si usa mandare il saggio critico quando si riceve un'opera. Mi meraviglio. E spiegami le mance.</p>
			<p>Intanto qua comincio a seccarmi ma ieri ho preso la purga e mi è venuto voglia a tavola, che è stata una tragedia.</p>
			<p>Per finire il quadro dei famigliari poi aggiungo che alla signora contessa piace Verlaine perché la solleva, su questo basso mondo ma che non le piace la discussione filosofica, perché non è educazione: ad ogni modo è lei la persona più ridente che ho in casa, credo per via della gran educazione.</p>
			<p>L'allievo blasé che ha preso confidenza dapprima mi ha sopportato per tutta l'ora, a patto che finita la medesima gli contassi una barzelletta sporca. Ma sporca proprio, ripugnante, perché altrimenti lui la raccontava a tavola e poi diceva che glie l'avevo raccontata io (come la storia di sacranon).</p>
			<p>Adesso ho trovato un altro sistema. Siccome ogni tanto lui recalcitrando mi diceva coglione e mi dava un pugno, io ora, chiesto il permesso al signor commendatore, prima di cominciare la lezione lo vado a prendere in fondo alla stanza e lo domo come una bestia feroce. Lo sbatto sul letto e picchio e sbuffo e paro i calci (toltimi gli occhiali) finché a palmo a palmo lo trascino al tavolino.</p>
			<p>Quando esco lui m'insegue con dei cuscini. Ma sono forte abbastanza e la dico ancora.</p>
			<p>Scrivi dunque e spiegami le mance (non più di 50 L. ché non le ho).</p>
			<p>E sbrigati, porco cane.</p>
			<p>Caro il mio Leoncino! tanto buono lui!</p>
			<p>N. B. Scrivimi anche indiscrezioni su Campanile, perché qua è una merce che va molto: quel che fa, cosa dice, se prende il bagno, se è spiritoso, se chiava, se fuma, se legge i suoi manoscritti e via.</p>
			<p>E fagli da mia parte i complimenti per quel brano di Giovanotti non esageriamo che dice il vecchietto: il ritratto dell'uomo morto: &quot;Il vecchietto ebbe un sorriso radioso, ecc.&quot; che è più poetico dello stronzo e digli che qua lo difendo col sign. Commendatore che preferisce Musco e la Nona Sinfonia.</p>
		</body>
	</text>
</TEI>
