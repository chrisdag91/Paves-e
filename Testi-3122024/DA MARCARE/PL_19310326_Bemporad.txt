A Enrico Bemporad, Firenze.
[Torino,] 26 marzo [1931]
Egregio Signore,
ringrazio a mezzo Suo la Casa Editrice dell'invio delle cinque copie del Nostro Signor Wrenn. Vorrei pregarLa di farmi avere, se possibile, al più presto, a termini del nostro contratto 11 novembre '30, il saldo del medesimo, tanto più che in esso si parla di pagamento all'approvazione del manoscritto.
Quanto a eventuali recensori del libro non conosco che di nome Alessandra Scalero la traduttrice di Babbitt, ma dubito che ci possa essere favorevole (Casa Editrice Modernissima).
Sarei grato alla Casa, di ricevere ancora qualche copia del Nostro Sign. Wrenn e, se è possibile, non troppo tardi.
Attendendo una loro cortese
devotissimo C. P.