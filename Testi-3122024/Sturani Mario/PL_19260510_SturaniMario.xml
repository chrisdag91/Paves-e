<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Mario Sturani, Monza.</p>
			<p>[Torino,] 10 maggio 1926</p>
			<p/>
			<p>Consolati, ché non sei il solo a impigrire. Io ora, sotto gli esami come sono, debbo studiare, o far mostra di studiare, come un disperato e non mi avanza più un minuto di quella libertà che sola concilia studi un po' geniali. Posso dire che tutta la mia vita interiore si sta cristallizzando in un aridissimo e meccanico e stupidissimo sforzo di memoria. Ma quest'estate vorrò prendermi la rivincita.</p>
			<p>Appena finiti gli esami ti saprò dire il tempo e il come della tua venuta a Reaglie.</p>
			<p>In quanto a «Ricerca di Poesia» niente di nuovo. Mi consola un po’ quel che mi dici delle mie poesiole: l'unico appoggio che mi resta al mondo è la speranza che io valga, o varrò, qualcosa colla penna. Se poi ci sto a pensare su, mi pare una vacuità anche quella. Ma lasciamo andare che non è bene attaccare premeditatamente agli altri la propria sifilide.</p>
			<p>Quei tuoi versi li gusto forse più di tutti gli antecedenti: vi sono in essi tutti sentimenti che io afferro a volo perché anche miei. Non c'è in essi nessuna pretesa, ma l'espressione semplice e calda del tuo animo. Le poche immagini così naturali non mi fan più l'effetto di decorazioni intruse e stonanti, ma sono tanto espressive! Dall'«Ed accarezzo...» sino alla fine è la parte migliore. Sono i due primi versi che mi spiacciono un po’. Siamo sempre lì: l'immagine della madre e del bimbo mi pare troppo faticosa. Inoltre trovo che la quasi brutalità dell’«amore nato morto» così recisa e imprevista in tutta l'evanescenza e lontananza accorata che segue, stona un po’!</p>
			<p>Ma non sto ad analizzarlo oltre questo tuo componimento: più di qualunque critica sapiente, posto anche ch'io la sapessi fare, credo che ti valga questo che ti dico: lo leggo come fosse cosa mia, cioè senza urtare in nulla, vivendo pienamente ciò che vi è espresso.</p>
			<p>Ed ora che siamo al fondo, eccoti la mia stoccata, così, a tradimento, sotto forma di quattro versi che misi giù in un'ora di esaltazione disperata:</p>
			<p/>
			<p>Senza una donna da serrarmi al cuore!</p>
			<p>mai l'ebbi e mai l'avrò. Solo, stremato</p>
			<p>da desideri immensi di passione,</p>
			<p>e pensieri incessanti, senza meta...</p>
			<p>Cesare Pavese</p>
		</body>
	</text>
</TEI>
