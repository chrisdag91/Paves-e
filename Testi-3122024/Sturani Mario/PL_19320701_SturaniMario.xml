<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Mario Sturani, Parigi.</p>
			<p>[Torino,] 1° luglio 1932</p>
			<p/>
			<p>Salute. Abbiamo sempre da fare colle stesse serve. Ginzburg avrà scritto che ho fatto legger l'opera e che ho il tormento perché non ho creato un bel fantasmino poetico avente senso compiuto. Solo che come sempre Ginzburg non ha detto il più importante.</p>
			<p>Ho fatta legger l'opera e, siccome non piaceva, me ne infischiavo e il tormento era già un'altra opera che bandava. Ecco il fatto.</p>
			<p>Comunque, non ti han detto che erano esterrefatti: in mezzo a tutti i difetti sentivano Pavese, un correntone elettrico che dava la scossa a chi toccava. Sono contentissimo della mia opera fallita: e mangio, bevo, godo, vado in giro, ne faccio delle altre e sono io.</p>
			<p>E si capisce che tu abbia sentito a distanza la vita che ci dev'essere in quest'opera e che non abbia avuto un minuto di incredulità sui miei fatti. È proprio stato lo stesso di quando tutti ti piangevano morto con Lenci e rottame umano e naufrago e imbischerito (persino il Grande Monferini); e io me ne infischiavo e dicevo che Sturani è come il mare, come il cinema, come me, che sempre casca e sempre è in piedi. Perché noi, se anche fossimo ignoranti e nati e vissuti nelle montagne saremmo sempre grandi uomini: gli altri, se non avessero studiato i libri e sentito dire come si fa a diventare grandi uomini, sarebbero bischeri – e quindi lo sono tuttora.</p>
			<p>Non so se insieme a questa lettera ti potrò spedire anche l'opera – spero.</p>
			<p>Vedo, da come parli di mangiare e lavorare, che godi la vita e ne cavi soddisfazioni più che materiali. Sta zitto che vengo a Parigi. Se non riesco a trovare il veliero con cui fare un giro nel Mediterraneo secondo la mia idea per l'estate, vengo a Parigi. Ci vengo, ci vengo. Tanto più che col monumento equestre avrai da mantenere anche me.</p>
			<p>A ogni modo sappimi dire il minimo indispensabile di denari per partire di qui e portarmi lí e cominciare a fare les copies.</p>
			<p>A Bra intanto ho trovato una collega che è di Santo Stefano e parliamo di là e facciamo dei pranzoni in giro, insultandoci e sempre amici. Quelle sono donne! Brutta come una scimmia, ma grande! Mi chiama Paveis coll'e larga!</p>
			<p>Frassinelli mi ha detto che ti manderà i libri, che sono venuti anche bene. C'è una storia di copertine che tu hai fatto male e di lì Frassinelli bestemmiava e poi diceva &quot;povero giovane!&quot; – ti spiegherà lui.</p>
			<p>Non esagerare coll'idolo negro perché quello è ottocento, abbonda invece di seghe che sono eterne.</p>
			<p>Pavese</p>
			<p/>
			<p>N. B. È morto mio zio Olimpio. Da grand'uomo. Il comune è incazzato perché gli deve pagare l'ospedale di Torino e, dopo morto, han trovato che da tre mesi doveva avere un dolore atroce nella testa e non diceva niente, perché non fosse detta che lui aveva male. Paveis!</p>
		</body>
	</text>
</TEI>
