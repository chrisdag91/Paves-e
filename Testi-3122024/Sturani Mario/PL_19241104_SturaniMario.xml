<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Mario Sturani, Monza.</p>
			<p>[Torino, in risposta a una lettera del 4 novembre 1924]</p>
			<p/>
			<p>&quot;Grazie, o mio amico! Tu, col tuo fervore</p>
			<p>mi trascini anche se non voglio: ascolta,</p>
			<p>da te ho compreso che la gioia sboccia</p>
			<p>lungo il cammino e che il fine è sol questo.</p>
			<p>La vampa creatrice dell'istante</p>
			<p>supera ogni pensiero ch'avrai agio</p>
			<p>di far sull'opera creata, sai</p>
			<p>che l'universo è un continuo creare</p>
			<p>pel maggior gaudio, solo, del suo Dio?&quot;</p>
			<p/>
			<p>Ma ora ascolta. Che basti spezzare colla briglia la nuca al cavallo lo seppi sempre; ma la mia croce è la convinzione che il mio cavallo è uno di quei tanti, ossuti, impotenti, delle vetture da piazza. Con questa convinzione non posso avere il sangue freddo o l'entusiasmo di tendere le briglie. E più ci penso, e più rinnego quel cencio slavato, sciorinato là sopra tra le virgolette.</p>
			<p>Ma, scrivendoti, d'or'innanzi seguirò l'impulso dell’istante. Siccome mi ferve ora nell'anima quella strofa di Tagore:... eccotela:</p>
			<p>&quot;La malinconia ti pesa sul cuore e il sonno è sempre sui tuoi occhi.</p>
			<p>Non hai osservato come il fiore regna splendido in mezzo alle spine? Svegliati, deh svegliati! Non lasciare che il tempo passi invano.</p>
			<p>In fondo al sentiero sassoso, nel paese della solitudine vergine il mio amico se ne sta seduto e solo. Non lo ingannare. Svegliati, deh svegliati!</p>
			<p>Che fa se il cielo smania e trema nel calore del sole meridiano; che fa se la sabbia ardente stende il suo manto di sete?</p>
			<p>Non vi è forse gioia nel profondo del tuo cuore? Forse che, ad ogni tuo passo, la strada non echeggerà armoniosamente come un'arpa resa dolce dal dolore?&quot;</p>
			<p>Non mi si confà pienamente? Ne farò la mia legge. E rispondimi: nessuna gioia supera la gioia di soffrire.</p>
			<p>Ora non ridere: &quot;ti scongiuro&quot; di dirmi sempre schiettamente i tuoi giudizi. Ricordi che io ho scritto e ti ho fatto leggere che alcuni tuoi versi &quot;valevano poco&quot;? Fa lo stesso con me, è il maggior segno d'amicizia che mi puoi dare. E spero di non lasciarti mancare il lavoro. Vuoi un consiglio per giudicare i miei versi? Sforzati di dimenticare che sono miei.</p>
			<p>Conto, un giorno o l’altro, di andare a ispirarmi, ad accendermi (fuochi di paglia) dinanzi alla Vita Nova. Le darò uno sguardo, cercando di non alterarlo col mio pensiero; sarà così come un tuo sguardo.</p>
			<p>Noto con un piacere magro magro, che sei divenuto erudito: citazioni di qua, citazioni di là; ti assicuro che in questo campo sei più inanzi di me.</p>
			<p/>
			<p>Un giorno o l'altro saprò scriverti qualcosa che non so se comprenderai, che sarà lo sfogo di tutta la mia giovinezza. Oh i ricordi delle prime letture della Vita Nova! Certo non comprendi neppure ora, ma non spaventarti, non è per pochezza d’ingegno; ciò di cui parlo è il fondo intimo della mia anima.</p>
			<p/>
			<p>Passando intanto alla filosofia, tu dici &quot;Essa (la poesia) è il sentimento della bellezza&quot;. Non solo. Essa è il sentimento di tutto, del bello del brutto, del buono del cattivo, del giusto del falso, di quel contrasto tra bene e male che è la vita.</p>
			<p>Dalla mia riflessione hai poi ricavato proprio ciò che volevo: anche in un quadro può esservi poesia. La poesia è dappertutto. Un qualunque sentimento è poesia. E questo dono divino è l'unica cosa veramente nostra, poiché la scienza è, sotto un certo aspetto, una realtà fuori di noi, è di tutti e di nessuno.</p>
			<p>E poi, infine, anche chi si rivolge alla scienza, è per un sentimento che ve l'attira.</p>
			<p>Che ti piaccia la vita, proviene da un sentimento. La poesia è la regina del mondo, direi che è Dio (sempre parlando soltanto rispetto all'uomo).</p>
			<p/>
			<p>I tuoi versi mi paion troppo minuziosi a descrivere.</p>
			<p>Del resto, hai una proprietà di vocaboli sorprendente, una freschezza di frasi tutte tue e un acuto spirito d'osservazione.</p>
			<p>Grazie poi della chiusa.</p>
			<p>C. Pavese</p>
			<p/>
			<p>(Più si è malcontenti di sé e più la firma si mette gigante).</p>
		</body>
	</text>
</TEI>
