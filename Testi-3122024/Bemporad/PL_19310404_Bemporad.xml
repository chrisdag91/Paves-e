<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>﻿Ad Enrico Bemporad, Firenze.</p>
			<p>[Torino,] 4 aprile 1931</p>
			<p>Egregio Signore,</p>
			<p>La ringrazio anzitutto del saldo inviatomi –  di cui accludo ricevuta –  e delle copie in più, del Signor Wrenn e dei due volumi della Loos che ho avuto contemporaneamente.</p>
			<p>Non Le nascondo che le Sue osservazioni in merito alla traduzione mi hanno sorpreso. In tutta modestia, io credo di non aver fatto opera indegna della Sua Casa e, quel che più importa, del testo che avevo dinanzi.</p>
			<p>Mi preme farle osservare che il mio sforzo è stato appunto di far sì che &quot;i lettori capissero il pensiero e gli atteggiamenti dei personaggi del romanzo&quot;.</p>
			<p>E ad ottenere questo non c’era che un mezzo: intendere il più fedelmente possibile il testo e rendere quel che s’era inteso, non colla letterale equivalenza linguistica, ma col più italiano, col più nostro, sforzo di ri-creazione possibile.</p>
			<p>Potrò (sono il primo a riconoscerlo e l'ultimo a volermene scusare), potrò in quest’impresa essere incorso in qualche sovrabbondanza o in qualche debolezza, potrò aver usato qualche espressione un po’ insolita o un po’ dura, ma vorrei che si tenesse a mente la difficoltà, l’estraneità del testo e, soprattutto, la novità del punto di vista.</p>
			<p>Poiché, ci sono due generi di traduzione. L’uno, quello da me scelto; l’altro, il metodo scientifico, ed allora l’ideale è, senza mezzi termini, la versione interlineare che serva agli studentini. O la traduzione precisa, fredda, impersonale, ed allora, se pure è possibile ottenerla, il pubblico ci capirebbe poco davvero, o una traduzione che sia una seconda creazione, esposta ai pericoli di ogni creazione e sopratutto conscia del pubblico a cui parla. Poiché, debbo dire, non credo che nel mio Signor Wrenn ci siano, come Lei mi scrive, &quot;pagine assolutamente incomprensibili&quot;. E non credo di essere il solo a pensar così. Come vede, anch'io Le parlo colla massima franchezza.</p>
			<p>Comunque, sono lieto dell’occasione di scambiare queste idee e resto sempre a Sua disposizione Suo devotissimo.</p>
		</body>
	</text>
</TEI>
