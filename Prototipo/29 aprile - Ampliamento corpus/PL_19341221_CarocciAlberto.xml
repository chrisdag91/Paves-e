<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>Ad Alberto Carocci, Firenze.</p>
			<p>21 Dic. ’34</p>
			<p>[Torino,] V. Lamarmora 35</p>
			<p>Caro Carocci,</p>
			<p>ecco le bozze corrette come più chiaramente ho saputo. Siccome c’è un tipo di correzioni — certi enjambements anche tipografici — della cui chiarezza non sono certissimo, ti sarei molto grato se io potessi rivedere per un giorno o due anche le bozze impaginate. Ci tengo perché un erroretto di questi o, peggio, uno di ortografia fa presto a sfuggire o a nascere durante la correzione tipografica e allora la poesia ne viene tutta deturpata, anche per la natura maligna degli errori tipografici che si prestano sempre a un altro</p>
			<p>senso. Se proprio non si può, pazienza; ma certo sarei contento di dare ancora quest'occhiata. Fa’ tu.</p>
			<p>Ho premesso l’indice rifatto. Ci tengo che sia in principio e non in fondo del volume.</p>
			<p>Ho ripensato, secondo il tuo consiglio a quel discorso sul mio Mestiere di poeta e sono più che mai deciso a non farne nulla. Non penso più quelle cose, o meglio, non sono più convinto del modo come le ho esposte. La mia decisione non nasce dal fatto che Solaria non le vuole, perché ora anche se questa potesse pubblicarle, non me la sentirei io.</p>
			<p>E nemmeno nel volume come prefazione, per la ragione che ho già scritto e per la nuova (che non credo più a questa prosa). Non farne quindi nulla, e rimandami con comodo il dattiloscritto.</p>
			<p>Attendo ora il contratto di Parenti, che dicevi, e l'invio di un mazzo di cartoline-réclame in bianco da consegnare o spedire a una quantità di probabili acquirenti.</p>
			<p>Il nostro Leone si trova a Civitavecchia, Stabilimento Penale.</p>
			<p>Grazie di tutto e rispondimi un momento che sarai libero.</p>
			<p>Tuo</p>
			<p>Pavese</p>
		</body>
	</text>
</TEI>
