<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A una ragazza.</p>
			<p>[Torino,] 10 settembre [1927]</p>
			<p/>
			<p>Ieri sera le avevo scritto una lunga lettera disperata. Ma stamattina rileggendola la trovo troppo fosca e crudele. Non per me, che in questi giorni ho sofferto infinitamente di più che non sia scritto in quella lettera, ma per lei che non ha colpa di tutto quello che accade eppure deve soffrire e temere senza pietà.</p>
			<p>Ma stia certa, signorina, non le farò nulla da darle dolore.</p>
			<p>Mi sono alzato questa mattina e il fresco dell’alba, le piante, il cielo e le nuvole limpide mi hanno snebbiato il cuore. Ho ripensato struggendomi alle belle mattine che discendevamo insieme per quella strada verde parlando cose dolcissime di amore e di poesia. Mai più, mai più.</p>
			<p>Mi rincresce, ieri di averti fatta tanto soffrire. Ma io non avevo ancora letto la I parte della lettera della rosa.</p>
			<p>Dicevi cose tanto dolci e belle che io rimpiango con tutta l’anima di aver rotto l’incanto colla mia faccia lugubre da gufo.</p>
			<p>Vedi, scherzo anche oggi.</p>
			<p>Oh, bambina, se mi vuoi perdonare, io farò tutti i miei sforzi e sarò felice di &quot;accoglierti nel mio cuore come un simbolo&quot;.</p>
			<p>Quella tua rosa e la tua lettera mi sono state due cose sante. Ma tu scrivimi, scrivimi ancora e dimmi tante cose.</p>
			<p>Io ritornerò poeta, per te.</p>
		</body>
	</text>
</TEI>
