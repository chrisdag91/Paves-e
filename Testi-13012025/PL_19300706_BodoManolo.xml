<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A Manolo Bodo, Bibiana.</p>
			<p>[Torino,] 6 luglio 1930</p>
			<p/>
			<p>Egregio Manolito,</p>
			<p>la sa già la storia dei due sordi che andavano a pescare?</p>
			<p/>
			<p>- Vai a pescare?</p>
			<p>- No, vado a pescare.</p>
			<p>- Ah, credevo andassi a pescare.</p>
			<p/>
			<p>Premesso il che, faccio i complimenti non a lei, che è il solito granduomo e non c’è neanche bisogno di dirlo, ma ai suoi nuovi maestri che sono stati così in gamba da spararla al di là. Ma non rida tanto, che l’esame di stato è sempre un esame carino.</p>
			<p>Io non c’entro per niente nei suoi successi, non ci ho alcun merito e anzi l’estate scorsa ho imparato più io da lei che non lei da me. Ho imparato come si fa a domare corpo a corpo gli allievi ribelli, a pigliare il mestiere a cuor leggero e a star seduto con noncuranza nell’automobile. (Che belle corse deve fare Manolo quest’anno che gli tolgono la catena!) A Bibiana ho poi anche imparato a conoscere e apprezzare una classe sociale che ignoravo, quella che ha fatto il Piemonte, una classe seria e antica che ho capito soltanto allora e prima non ne sapevo niente. Ma a questo lei non arriva, scusi sa, Ella possiede altre virtù. Suo padre sì, può capir questo e ricordo appunto le passeggiate serotine in sua compagnia quando si discorreva di queste cose. La prego anzi di ossequiare il Commendatore da parte mia senza neanche aspettare il fondo della lettera.</p>
			<p>Ma come mai, dice Manolo, lo pseudo-professore esce in questi discorsi? Ecco qua. Allo pseudo-professore è girata la testa e ha voluto pigliar la laurea e si è dato che l’ha presa e se ormai non è ancora professore, è però già dottore in lettere e come tale uomo finito. Discorsi seri, quindi, anche se incominciano colle barzellette.</p>
			<p>Che vuole Manolo, lei capita sempre male: l’estate scorsa un quasi professore che non sapeva il greco e il latino lì così, adesso un corrispondente tristanzuolo che si sente laureato e vuol far prediche. Sono triste. Lei domanderà agli dei che cosa gliene importi, ma non fa nulla. Sono triste e, come tale, seccante. Manolo non studiava, Manolo pigliava in giro, Manolo tirava i cuscini, Manolo era insopportabile, eppure mi rincresce e rattrista di non essere più lì a condannare in paradigmi Manolo.</p>
			<p>Era un ottimo tipo, Manolo, e appena lasciava la mentalità della scuola (tirare i cuscini) diventava un camerata raro e diceva ragioni straordinarie. Ma del resto, aveva poi torto, Manolo, a prender la scuola così alla leggera? Mai studiar niente e cavarsela agli esami, è il mio ideale dello scolaro perfetto, futura persona intelligente. E così nella vita, Manolo, attento alla predica: fare tutto ridendo e riuscire alla fine, che nessuno se lo aspetti. Io, almeno, ho sempre fatto così, e tranne qualche vizio di malinconia e di polmoni, tiro avanti in perfetta salute.</p>
			<p>Davvero mi rincresce, Manolo, di non poter più venir a passare un mese con lei. Ma del resto la mia faccia da gufo la disturberebbe soltanto e riconosco il mio uomo nella risoluzione di non portarsi dietro neanche più un libro. Lei è più eroico di uno che, essendo già stato sul punto di annegare, continua a saltar in acqua senza zanche. Si serva.</p>
			<p>La ringrazio di cuore dell’invito che mi fa di venire un giorno a Bibiana in agosto - ma ho da fare più che due primi ministri e non so se potrò e, ad ogni modo, vorrei che, giunto Lei a Bibiana, mi scrivesse ancora un bigliettino riaccennando al suo pungente desiderio di vedermi - se lo sentirà ancora. Intesi?</p>
			<p>A proposito del molto lavoro, ciò dovrebbe anche scusarmi, ma non so se potrà, del mio eclissi totale durante tutto quest’anno. Avevo promesso alla Contessa e al Commendatore di farmi vivo, ma tutto è scomparso dinanzi al lavoro diurno e notturno che ho durato per la mia laurea. Ma in compenso ho acquistato un profilo più afflato e romantico. Vede dunque che qualche vantaggio c’è anche a studiare.</p>
			<p>I miei ossequi quindi alla gentilissima Sig. Contessa di cui non ricorderò mai adeguatamente l’ammirevole ospitalità, al Commendatore (coi ricordi di cui sopra), alla signorina Paola e al fratello.</p>
			<p>A lei mano tesa e complimenti.</p>
		</body>
	</text>
</TEI>
