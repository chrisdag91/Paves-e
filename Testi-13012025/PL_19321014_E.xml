<?xml version="1.0" ?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>TITOLO OPERA</title>
			</titleStmt>
			<publicationStmt>
				<p>Publication Information</p>
			</publicationStmt>
			<sourceDesc>
				<p>Information about the source</p>
			</sourceDesc>
		</fileDesc>
	</teiHeader>
	<text>
		<body>
			<p>A E., Bra.</p>
			<p>[Torino,] 14 ottobre 1932</p>
			<p/>
			<p>Oh E. la nostra bella amicizia perduta! Adesso che non ci sei più, so di averti sempre voluto bene per tutto l’anno. Io sono uno stupidone che un po’ vuole bene a tutti e si commuove molto, ma non vuole lasciar parere e fa il feroce; e sono o un cattivo ragazzo o un grand’uomo, ma più probabilmente un gran ragazzo. Con te ho sempre avuto una bella confidenza: ci capivamo meglio di tutti, anche quando tu mi pigliavi in giro o io pensavo ad altro; tu eri per me ora una povera donna ora una di Santo Stefano ora una brava sorella e adesso, tutto questo e di più, un mistero.</p>
			<p>Quando ieri ci toccavamo il ginocchio, pensavo alla stranezza di questo destino che ci ha fatto incontrare e fatto fare cose tanto comuni e tanto strane. Pensare che una volta potevo trovarmi con te, solo, e non cercare di stringerti al mio corpo e baciarti! Pensare che abbiamo passato gli ultimi giorni cogli stessi compagni ch’erano con noi quando non ci conoscevamo!</p>
			<p>Perdendo la compagnia solita di Bra, ho perso di te qualcosa in più. Ero abituato a vederti tra quella gente, tra quelle case, in quelle occupazioni, che ora sono passate, perdute per sempre. Ma capisco come dovrà essere più triste per te continuare a vivere in quei luoghi che ti ricorderanno l’anno finito.</p>
			<p>Continua l’amicizia con Manfredi, state insieme, ridete e ricordatemi sovente.</p>
			<p>Io qui farò tant’altro. Studierò e lavorerò per fare della mia vita la cosa migliore e più bella di cui sarò capace. Per ora vedo quest’avvenire un po’ confusamente, ma non mi spaventa. Ho passato dei momenti atroci nella mia vita e sono ancora qui.</p>
			<p>E., anche se tu non mi scrivessi più, non mi venissi più a trovare, ti dimenticassi di me, io non dimenticherò mai una sola cosa: che ti ho insegnato - ti ho costretta - a baciarmi sulla bocca. Ho sentito contro le mie braccia, svegliarsi in te una vita nuova, forse una vita che tu non avevi mai conosciuto, ma che ora ti riempiva di stupore e di gioia. Questo è molto, E. E, se tu verrai ancora da me, ti stringerò ancora, saremo ancora insieme felici, come nei pochi momenti furtivi che ti rubavo uno sguardo, una carezza o un pensiero.</p>
			<p>Scrivimi quello che pensi tu in questi giorni, sarà come baciarci.</p>
		</body>
	</text>
</TEI>
