A Mario Sturani, Monza.
[Torino, in risposta a una lettera del 23 febbraio 1923]
Caro Sturani,in questo momento che ti scrivo sono abbastanza soddisfatto dime stesso. In altri momenti invece darei la vita per quattro soldi.Ho fatto molta strada in quest’ultimo anno. Vado sempre piùconvincendomi che valgo ancora ben poco, ma in me, sotto sotto,intravedo in qualche raro istante di felicità piena una buona forzaper il futuro. Mi si chiariscono ed allargano sempre più le idee. Scoprouna mia personalità. Molte vaghe intuizioni di anni addietromi si presentano ora più precise e rientrano perfettamente ordinatenel gran quadro del mio io. Sono sempre in fermento, anche, anziallora più che mai, quando sono disperato. Mù convinco che qualcosadi buono l’ho già fatto e che andrò avanti...Ed ora che ti sei sorbito uno studio di me stesso, con quantaseccaggine me lo immagino, ché c’è niente di più scocciante cheascoltare gli altri parlare di se stessi, che cosa vorresti sentire?Nient’altro da dirti. Non pretenderai, spero, che ti descriva la primaverarinascente. Ad ogni modo viva ora più che mai la bella naturadei quadri di Fra Lippi e del Botticelli!Nelle vacanze di Pasqua, dal 28 Marzo al 7 Aprile, io sarò inviaggio per la Toscana e l’Umbria. Fa in modo di fermarti di più aTorino, così ti vedrò al ritorno.
C. Pavese